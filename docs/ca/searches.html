<html>
<head>
   <meta http-equiv="content-type" content="text/html; charset=UTF-8">
   <title>Cerques - Manual d'usuari de l'OmegaT 1.6.1</title>
</head>
<body>

<h1>Cerques</h1>

<h2>Contingut</h2>

<ul type="none">
   <li>1. <a href="#Search_window">Finestra de cerca</a></li>
   <li>2. <a href="#Search_locations">Ubicació de la cerca</a></li>

   <li>3. <a href="#Search_methods">Mètodes de cerca</a>

      <ul type="none">
         <li>3.1. <a href="#Exact_searches">Cerques exactes</a></li>
         <li>3.2. <a href="#Keyword_searches">Cerques per paraules clau</a></li>
      </ul>
   </li>

   <li>4. <a href="#Searching_using_wildcards">Cerques mitjançant comodins</a></li>

   <li>5. <a href="#Searching_using_regular_expressions">Cerques mitjançant expressions regulars</a>

      <ul>
         <li>5.1. <a href="#Regular_Expressions_to_use_in_searches">Expressions regulars que es poden utilitzar en les cerques</a></li>
         <li>5.2. <a href="#Short_summary_of_regular-expression_constructs">Breu resum de construccions d'expressions regulars</a></li>
      </ul>
   </li>
</ul>

<a name="Search_window"></a>
<h2>Finestra de cerca</h2>

<p>L'OmegaT ofereix un gran ventall de funcions de cerca.</p>

<p>Obriu la finestra de cerca prement <code>Ctrl+F</code> i escriviu la paraula o la frase que voleu cercar al quadre "Cerca".</p>

<p>També podeu seleccionar una paraula o una frase al camp d'edició (al text d'arribada del segment actiu) i prémer <code>Ctrl+F</code>. En aquest cas, la paraula o la frase apareixerà automàticament al quadre "Cerca".</p>

<p>L'OmegaT sempre obrirà una nova instància de la finestra de cerca. Si us oblideu de tancar-les, podeu acabar amb un gran nombre de finestres de cerca.</p>

<p>Les cerques es realitzen tant al text de partida com al d'arribada del projecte.</p>

<a name="Search_locations"></a>
<h2>Ubicació de la cerca</h2>

<p>Seleccioneu la ubicació mitjançant les caselles de selecció.</p>

<p>Podeu seleccionar diverses ubicacions per a la cerca:</p>

<ul>
   <li>Cerca només dins del projecte (valor per defecte)</li>
   <li>Cerca dins del projecte i dins de les memòries de traducció de referència del directori de les memòries de traducció (per defecte, "/tm") (vegeu l'apartat <i>Cerca a les memòries de traducció</i>)</li>
   <li>Cerca dins d'un fitxer o dins d'una carpeta que contingui un conjunt de fitxers (vegeu l'apartat <i>Cerca en fitxers</i>)</li>
</ul>

<p>En aquest últim cas, l'OmegaT només cercarà dins dels fitxers que pugui llegir (vegeu l'apartat <a href="fileFormats.html">Formats de fitxer compatibles</a>).</p>

<a name="Search_methods"></a>
<h2>Mètodes de cerca</h2>

<p>Seleccioneu el mètode de cerca mitjançant els botons d'opció.</p>

<p>Podeu seleccionar dos mètodes de cerca:</p>

<ul>
   <li><strong>Cerca exacta</strong>: Cerca els segments que contenen la cadena especificada.</li>
   <li><strong>Cerca per paraules clau</strong>: Cerca els segments que contenen totes les paraules clau especificades, en qualsevol ordre.</li>
</ul>

<p>Amb qualsevol dels dos mètodes, podeu seleccionar les tres opcions següents:</p>

<ul>
   <li>
      <strong>Distingeix entre majúscules i minúscules</strong>: Si se selecciona, se cercarà la cadena exactament com l'heu especificat; si no, no es farà cas de les majúscules ni minúscules.</li>

   <li>
      <strong>Expressions regulars</strong>: Si se selecciona, la cadena de cerca es tractarà com a una expressió regular (en el cas d'una cerca per paraules clau, es tractarà com a diverses expressions).</li>

   <li>
      <strong>Cerca a les memòries de traducció</strong>: Si se selecciona, s'inclouran totes les memòries de traducció en la cerca.</li>
</ul>

<a name="Exact_searches"></a>
<h2>Cerques exactes</h2>

<p>En una cerca exacta, l'OmegaT busca una frase (si heu especificat diverses paraules) i únicament considerarà que s'ha trobat si la frase apareix en l'ordre exacte que heu especificat. Les cerques exactes són similars a les cerques de "frase exacta" d'un motor de cerca d'Internet com ara Google.</p>

<a name="Keyword_searches"></a>
<h2>Cerques per paraules clau</h2>

<p>Si seleccioneu "Cerca per paraules clau" i escriviu diverses paraules individuals, separades per espais i en qualsevol ordre, l'OmegaT mostrarà una llista de tots els segments en què hi apareguin totes les paraules. Les cerques per paraules clau són similars a les cerques "amb totes les paraules" d'un motor de cerca d'Internet com ara Google (lògica AND).</p>

<a name="Searching_using_wildcards"></a>
<h2>Cerques mitjançant comodins</h2>

<p>Tant les cerques exactes com les cerques per paraules clau permeten l'ús dels comodins de cerca "<code>*</code>" i "<code>?</code>". Per tal d'utilitzar els comodins, assegureu-vos que l'opció <strong>Expressions regulars</strong> no estigui seleccionada, ja que, si ho està, aquests caràcters s'interpretaran com a caràcters especials d'expressions regulars.</p>

<p>El comodí "<code>?</code>" representa qualsevol caràcter únic: per exemple, "<code>m?l</code>" trobarà "<code>mal</code>" i "<code>mel</code>". El comodí "<code>*</code>" representa qualsevol caràcter o nombre de caràcters: per exemple, "<code>m*l</code>" trobarà "<code>mal</code>", "<code>mel</code>", "<code>moral</code>" i "<code>mirall</code>".</p>

<p>Si voleu cercar segments que continguin aquests caràcters, cal que activeu les expressions regulars i hi afegiu al davant el caràcter d'escapada de barra inversa ("<code>\</code>"): per exemple, "<code>x\*y</code>" trobarà "<code>x*y</code>" i "<code>x\?y</code>" trobarà "<code>x?y</code>".</p>

<a name="Searching_using_regular_expressions"></a>
<h2>Cerques mitjançant expressions regulars</h2>

<p>Les cerques mitjançant expressions regulars són una manera molt potent de cercar una cadena. S'assemblen a les cerques normals, però permeten molta més flexibilitat. Podeu trobar guies d'aprenentatge senzilles al web (per exemple, <a href="http://www.regular-expressions.info/quickstart.html" title="http://www.regular-expressions.info/quickstart.html" rel="nofollow">http://www.regular-expressions.info/quickstart.html</a>).</p>

<a name="Regular_Expressions_to_use_in_searches"></a>
<h3>Expressions regulars que es poden utilitzar en les cerques</h3>

<p>Les expressions regulars que podeu utilitzar en les cerques són les que permet el Java. Si necessiteu informació més específica, visiteu <a href="http://java.sun.com/j2se/1.4.2/docs/api/java/util/regex/Pattern.html">http://java.sun.com/j2se/1.4.2/docs/api/java/util/regex/Pattern.html</a>.</p>

<a name="Short_summary_of_regular-expression_constructs"></a>
<h4>Breu resum de construccions d'expressions regulars</h4>

<table border="0" width="80%" cellpadding="1" cellspacing="0" summary="Construccions d'expressions regulars i què representen">
    <tr bgcolor="#DDEEFF"><th width="10%" align="left" id="construct">Construcció</th><th align="left">Coincideix amb</th></tr>
    <tr><th>&nbsp;</th></tr>
    <tr align="left"><th colspan="2" id="flags">Indicadors</th></tr>
    <tr><td><tt>(?i)</tt></td><td>Fa que les cerques no distingeixin entre majúscules i minúscules (per defecte, es distingeix entre majúscules i minúscules).</td></tr>
    <tr><th>&nbsp;</th></tr>
    <tr><th align="left" colspan="2" id="characters">Caràcters</th></tr>

    <tr><td><strong>x</strong></td><td>El caràcter <strong>x</strong>, excepte els següents...</td></tr>
    <tr><td><tt>\u</tt><strong>hhhh</strong></td><td>El caràcter amb valor hexadecimal <tt>0x</tt><strong>hhhh</strong></td></tr>
    <tr><td><tt>\t</tt></td><td>El caràcter de tabulació (<tt>"\u0009"</tt>)</td></tr>

    <tr><td><tt>\n</tt></td><td>El caràcter de nova línia (salt de línia) (<tt>"\u000A"</tt>)</td></tr>
    <tr><td><tt>\r</tt></td><td>El caràcter de retorn de carro (<tt>"\u000D"</tt>)</td></tr>
    <tr><th>&nbsp;</th></tr>
    <tr align="left"><th colspan="2" id="quot">Cita</th></tr>

    <tr><td><tt>\</tt></td><td>No res, però cita literalment el caràcter següent. És necessari si especifiqueu metacaràcters <code>!$()*+.&lt;&gt;?[\]^{|}</code> i voleu que coincideixin amb els caràcters literalment.</td></tr>
    <tr><td><tt>\\</tt></td><td>Per exemple, això representa el caràcter de barra inversa</td></tr>
    <tr><td><tt>\Q</tt></td><td>No res, però cita literalment tots els caràcters fins que s'especifiqui <tt>\E</tt></td></tr>

    <tr><td><tt>\E</tt></td><td>No res, però indica que acaba la cita literal iniciada per <tt>\Q</tt></td></tr>
    <tr><th>&nbsp;</th></tr>
    <tr align="left"><th colspan="2" id="classes">Classes de caràcters</th></tr>
    <tr><td><tt>[abc]</tt></td><td><tt>a</tt>, <tt>b</tt> o <tt>c</tt> (classe senzilla)</td></tr>

    <tr><td><tt>[^abc]</tt></td><td>Qualsevol caràcter excepte <tt>a</tt>, <tt>b</tt> o <tt>c</tt> (negació)</td></tr>
    <tr><td><tt>[a-zA-Z]</tt></td><td>D'<tt>a</tt> a <tt>z</tt> o d'<tt>A</tt> a <tt>Z</tt>, ambdós inclosos (àmbit)</td></tr>

    <tr><th>&nbsp;</th></tr>
    <tr align="left"><th colspan="2" id="predef">Classes de caràcters predefinides</th></tr>
    <tr><td><tt>.</tt></td><td>Qualsevol caràcter (excepte salts de línia)</td></tr>
    <tr><td><tt>\d</tt></td><td>Un dígit: <tt>[0-9]</tt></td></tr>
    <tr><td><tt>\D</tt></td><td>Qualsevol caràcter menys un dígit: <tt>[^0-9]</tt></td></tr>

    <tr><td><tt>\s</tt></td><td>Un caràcter d'espai en blanc: <tt>[ \t\n\x0B\f\r]</tt></td></tr>
    <tr><td><tt>\S</tt></td><td>Qualsevol caràcter menys l'espai en blanc: <tt>[^\s]</tt></td></tr>
    <tr><td><tt>\w</tt></td><td>Un caràcter de paraula: <tt>[a-zA-Z_0-9]</tt></td></tr>
    <tr><td><tt>\W</tt></td><td>Qualsevol caràcter menys un caràcter de paraula: <tt>[^\w]</tt></td></tr>

    <tr><th>&nbsp;</th></tr>
    <tr align="left"><th colspan="2" id="bounds">Caràcters de límit</th></tr>
    <tr><td><tt>^</tt></td><td>L'inici d'una línia</td></tr>
    <tr><td><tt>$</tt></td><td>El final d'una línia</td></tr>
    <tr><td><tt>\b</tt></td><td>Un límit de paraula</td></tr>

    <tr><td><tt>\B</tt></td><td>Qualsevol límit menys el de paraula</td></tr>
    <tr><th>&nbsp;</th></tr>
    <tr align="left"><th colspan="2" id="greedy">Quantificadors "voraços"</th></tr>
    <tr><td colspan="2">Coincideixen amb tants caràcters com sigui possible. Per exemple, <code>a+</code> coincidirà amb <code>aaa</code> dins d'<code>aaabbb</code></td></tr>

    <tr><td><strong>X</strong><tt>?</tt></td><td><strong>X</strong>, una vegada o cap</td></tr>
    <tr><td><strong>X</strong><tt>*</tt></td><td><strong>X</strong>, zero o més vegades</td></tr>
    <tr><td><strong>X</strong><tt>+</tt></td><td><strong>X</strong>, una o més vegades</td></tr>

    <tr><th>&nbsp;</th></tr>
    <tr align="left"><th colspan="2" id="reluc">Quantificadors "no voraços"</th></tr>
    <tr><td colspan="2">Coincideixen amb tan pocs caràcters com sigui possible. Per exemple, <code>a+?</code> coincidirà amb la primera <code>a</code> dins d'<code>aaabbb</code></td></tr>
    <tr><td><strong>X</strong><tt>??</tt></td><td><strong>X</strong>, una vegada o cap</td></tr>

    <tr><td><strong>X</strong><tt>*?</tt></td><td><strong>X</strong>, zero o més vegades</td></tr>
    <tr><td><strong>X</strong><tt>+?</tt></td><td><strong>X</strong>, una o més vegades</td></tr>
    <tr><th>&nbsp;</th></tr>
    <tr align="left"><th colspan="2" id="logical">Operadors lògics</th></tr>

    <tr><td><strong>XY</strong></td><td><strong>X</strong> seguida d'<strong>Y</strong></td></tr>
    <tr><td><strong>X</strong><tt>|</tt><strong>Y</strong></td><td><strong>X</strong> o bé <strong>Y</strong></td></tr>

    <tr><td><tt>(</tt><strong>XY</strong><tt>)</tt></td><td><strong>XY</strong> com a un grup únic</td></tr>
</table>

<hr>
<p><a href="legalNotices.html" title="Avisos legals">Avisos legals</a></p>

</body>
</html>