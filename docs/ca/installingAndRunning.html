<html>
<head>
  <link rel="stylesheet" href="./OmegaT.css" type="text/css">
  <meta http-equiv="content-type" content="text/html; charset=UTF-8">
  <title>Quant a l'OmegaT - Manual d'usuari de l'OmegaT 1.8</title>
</head>

<body>
  <h1>Instal·lació i execució de l'OmegaT</h1>Nota: 1.8.X es refereix a l'última versió 1.8 estable de l'OmegaT.<hr>

  <table border="0" cellpadding="3" cellspacing="3">
    <tr>
      <td width="50%">
        <h3><a href="#Linux_users">Usuaris del Linux (Intel)</a></h3>

        <ul>
          <li>
            <p><a href="#linux_which">Paquet a baixar</a></p>
          </li>

          <li>
            <p><a href="#linux_install">Instal·lació</a></p>
          </li>

          <li>
            <p><a href="#linux_menu">Configuració del menú del sistema operatiu</a></p>

            <ul>
              <li>
                <p><a href="#menu_kde">Per al KDE</a></p>
              </li>

              <li>
                <p><a href="#menu_gnome">Per al GNOME</a></p>
              </li>
            </ul>
          </li>

          <li>
            <p><a href="#linux_running">Execució de l'OmegaT</a></p>
          </li>
        </ul>
      </td>

      <td width="50%">
        <h3><a href="#Windows_users">Usuaris del Windows</a></h3>

        <ul>
          <li>
            <p><a href="#windows_which">Paquet a baixar</a></p>
          </li>

          <li>
            <p><a href="#windows_install">Instal·lació</a></p>
          </li>

          <li>
            <p><a href="#windows_menu">Configuració del menú del Windows</a></p>
          </li>

          <li>
            <p><a href="#windows_running">Execució de l'OmegaT</a></p>
          </li>
        </ul>
      </td>
    </tr>

    <tr>
      <td width="50%">
        <h3><a href="#MacOSX_users">Usuaris del MacOSX</a></h3>

        <ul>
          <li>
            <p><a href="#osx_which">Paquet a baixar</a></p>
          </li>

          <li>
            <p><a href="#osx_install">Instal·lació</a></p>
          </li>

          <li>
            <p><a href="#osx_dock">Configuració de l'acoblador</a></p>
          </li>

          <li>
            <p><a href="#osx_running">Execució de l'OmegaT</a></p>
          </li>
        </ul>
      </td>

      <td width="50%">
        <h3><a href="#Other_systems">Altres sistemes: Solaris SPARC/x86/x64, </a><a href="#Other_systems">Linux x64/PowerPC, Windows x64</a></h3>

        <ul>
          <li>
            <p><a href="#other_which">Paquet a baixar</a></p>
          </li>

          <li>
            <p><a href="#other_install">Instal·lació</a></p>
          </li>

          <li>
            <p><a href="#other_menu">Configuració del menú del sistema operatiu</a></p>
          </li>

          <li>
            <p><a href="#other_running">Execució de l'OmegaT</a></p>
          </li>
        </ul>
      </td>
    </tr>
  </table>

  <h3><a href="#command_line">Execució mitjançant la línia d'ordres</a></h3>

  <ul>
    <li>
      <p><a href="#terminal">Obrir una finestra de línia d'ordres</a></p>
    </li>

    <li>
      <p><a href="#script">Canviar l'script d'execució</a></p>
    </li>

    <li>
      <p><a href="#arguments">Arguments de l'ordre d'execució</a></p>
    </li>
  </ul>

  <h3><a href="#source_build">Muntatge de l'OmegaT des del codi font</a></h3>

  <ul>
    <li>
      <p><a href="#build_which">Paquet a baixar</a></p>
    </li>

    <li>
      <p><a href="#ant">Procés de muntatge</a></p>
    </li>
  </ul>
  <hr>

  <h2><a name="Linux_users" id="Linux_users"></a>Usuaris del Linux (Intel)</h2>

  <h3><a name="linux_which" id="linux_which"></a>Quin paquet cal baixar?</h3>

  <p>Teniu instal·lada una implementació del Java compatible amb el Java 1.4 JRE de SUN?</p>

  <table border="0" cellpadding="3" cellspacing="3">
    <tr>
      <td width="11%" valign="top">
        <p><strong>Sí:&nbsp;</strong></p>
      </td>

      <td width="70%">
        <p>Baixeu el paquet <em>OmegaT_1.8.X_Without_JRE.zip</em>. Aquest paquet es pot utilitzar en qualsevol plataforma que tingui instal·lat un JRE compatible amb Java 1.4 JRE.</p>
      </td>
    </tr>

    <tr>
      <td width="11%">
        <p><strong>No / No ho sé:</strong></p>
      </td>

      <td width="70%">
        <p>Baixeu el paquet <em>OmegaT_1.8.X_Linux.tar.gz</em>. Aquest paquet inclou l'entorn d'execució del Java de SUN. Aquest JRE no interferirà amb altres implementacions del Java que hi hagi instal·lades al sistema.</p>
      </td>
    </tr>
  </table>

  <h3><a name="linux_install" id="linux_install"></a>Instal·lació de l'OmegaT</h3>

  <p>Per instal·lar l'OmegaT, descomprimiu (unpack/untar) el fitxer baixat. Això crearà el directori omegat/ a la carpeta de treball, on hi trobareu tots els fitxers necessaris per executar l'OmegaT. Per descomprimir el fitxer <em>.tar.gz</em>:</p>

  <p><em>$ tar xf fitxer_baixat.tar.gz</em></p>

  <h3><a name="linux_menu" id="linux_menu"></a>Com afegir l'OmegaT als menús (KDE) o als quadres (Gnome)</h3>

  <h3><a name="menu_kde" id="menu_kde"></a>Usuaris del KDE</h3>

  <p>Podeu afegir l'OmegaT als menús seguint aquestes instruccions:</p>

  <ul>
    <li>
      <p><em>Centre de control - Escriptori - Plafons - Menús - Edita el menú K - Fitxer - Element nou/Submenú nou</em></p>
    </li>

    <li>
      <p>A continuació, després de seleccionar un menú adient, afegiu-hi un submenú/element seleccionant <em>Fitxer - Submenú nou i Fitxer - Element nou</em>. Escriviu OmegaT com a nom de l'element nou.</p>
    </li>

    <li>
      <p>Al camp "Ordre", utilitzeu el botó de navegació per cercar l'script d'execució de l'OmegaT (el fitxer anomenat OmegaT a la carpeta descomprimida) i seleccioneu-lo.</p>
    </li>

    <li>
      <p>Feu clic al botó de la icona (a la part dreta dels camps Nom/Descripció/Comentari) - Altres icones - Navega, i navegueu fins a la subcarpeta /images de la carpeta d'instal·lació de l'OmegaT. Seleccioneu la icona OmegaT.png.</p>
    </li>

    <li>
      <p>Finalment, deseu els canvis seleccionant <em>Fitxer - Desa</em>.</p>
    </li>
  </ul>

  <h3><a name="menu_gnome" id="menu_gnome"></a>Usuaris del GNOME</h3>

  <p>Podeu afegir l'OmegaT al quadre (la barra de la part de dalt de la pantalla) seguint aquestes instruccions:</p>

  <ul>
    <li>
      <p>Feu clic amb el botó dret al quadre - <em>Afegeix un nou llançador</em>.</p>
    </li>

    <li>
      <p>Escriviu "OmegaT" al camp "Nom"; al camp "Ordre", utilitzeu el botó de navegació per cercar l'script d'execució de l'OmegaT (el fitxer anomenat OmegaT a la carpeta descomprimida). Seleccioneu-lo i feu clic al botó D'acord.</p>
    </li>
  </ul>

  <h3><a name="linux_running" id="linux_running"></a>Execució de l'OmegaT</h3>

  <p>Un cop instal·lat l'OmegaT, podeu executar-lo directament des de la línia d'ordres, o bé podeu crear un script que inclogui paràmetres d'execució de la línia d'ordres, o bé podeu fer clic a <em>OmegaT.jar</em> per executar-lo directament. Els mètodes poden variar en funció de la distribució. Assegureu-vos que la configuració de la variable <em>PATH</em> sigui correcta i que els fitxers <em>.jar</em> estiguin associats amb un executador del Java.</p>
  <hr>

  <h2><a name="Windows_users" id="Windows_users"></a>Usuaris del Windows</h2>

  <h3><a name="windows_which" id="windows_which"></a>Quin paquet cal baixar?</h3>

  <p>Teniu instal·lada una implementació del Java compatible amb el Java 1.4 JRE de SUN?</p>

  <table border="0" cellpadding="3" cellspacing="0">
    <tr>
      <td width="11%" valign="top">
        <p><strong>Sí:</strong></p>
      </td>

      <td width="70%">
        <p>Baixeu el paquet <em>OmegaT_1.8.X_Windows_without_JRE.exe</em>. Aquest paquet es pot utilitzar en qualsevol plataforma Windows que tingui instal·lat un JRE compatible amb Java 1.4 JRE.</p>
      </td>
    </tr>

    <tr>
      <td width="11%">
        <p><strong>No / No ho sé:</strong></p>
      </td>

      <td width="70%">
        <p>Baixeu el paquet <em>OmegaT_1.8.X_Windows.exe</em>. Aquest paquet inclou l'entorn d'execució del Java de SUN. Aquest JRE no interferirà amb altres implementacions del Java que hi hagi instal·lades al sistema.</p>
      </td>
    </tr>
  </table>

  <h3><a name="windows_install" id="windows_install"></a>Instal·lació de l'OmegaT</h3>

  <p>Per instal·lar l'OmegaT, feu doble clic al programa que heu baixat i seguiu les instruccions.</p>

  <h3><a name="windows_menu" id="windows_menu"></a>Com afegir l'OmegaT al menú d'Inici o a l'escriptori</h3>

  <p>Durant la instal·lació, el programa d'instal·lació us demana si voleu crear una carpeta al menú d'<em>Inici</em> i si voleu crear una drecera a l'escriptori i a la barra d'inici ràpid.</p>

  <p>També podeu crear una drecera més tard, arrossegant el fitxer <em>OmegaT.exe</em> a l'escriptori o al menú d'<em>Inici</em> per tal de crear-hi un enllaç.</p>

  <h3><a name="windows_running" id="windows_running"></a>Execució de l'OmegaT</h3>

  <p>Un cop instal·lat l'OmegaT, podeu fer clic a <em>OmegaT.jar</em> per executar-lo directament, o bé podeu executar-lo directament des de la línia d'ordres.</p>

  <p>No obstant, el més senzill és executar el programa OmegaT.exe. En aquest cas, els paràmetres d'execució es llegiran del fitxer <em>OmegaT.l4J.ini</em>, que es troba a la mateixa carpeta que el fitxer exe i que podeu editar per tal de definir les vostres preferències. El fitxer INI següent reservarà 1 GB de memòria, utilitzarà el francès com a idioma de l'usuari i Portugal com a país:</p>

  <p><code># Configuració en temps d'execució de l'OmegaT.exe<br> #<br> # Per utilitzar un paràmetre, elimineu el caràcter '#' que apareix abans de '-'<br> # Memòria<br> -Xmx1024M<br> # Llengua<br> -Duser.language=FR<br> # País<br> -Duser.country=PT<br> # Antialiàsing (només Java 1.4 i 1.5)<br> #-Dswing.aatext=true<br> # Expansió d'entitats per a XML (només Java 1.4)<br> #-DentityExpansionLimit=400000</code></p>
  <hr>

  <h2><a name="MacOSX_users" id="MacOSX_users"></a>Usuaris del MacOSX</h2>

  <h3><a name="osx_which" id="osx_which"></a>Quin paquet cal baixar?</h3>

  <p>Baixeu el paquet <em>OmegaT_1.8.X_MacOSX.zip</em>.</p>

  <h3><a name="osx_install" id="osx_install"></a>Instal·lació de l'OmegaT</h3>

  <p>Feu doble clic a <em>OmegaT_1.8.X_MacOSX.zip</em> per descomprimir-lo. Es muntarà automàticament una imatge de disc de l'OSX (<em>OmegaT.dmg</em>), que contindrà dos fitxers:  <em>documentation.html</em> i <em>OmegaT.app</em>. Copieu aquests dos fitxers a una carpeta adient (per exemple, Aplicacions, dins de la qual podeu crear la carpeta OmegaT). A continuació, podeu suprimir el fitxer <em>OmegaT_1.8.X_MacOSX.zip</em>.</p>

  <h3><a name="osx_dock" id="osx_dock"></a>Com afegir l'OmegaT a l'acoblador</h3>

  <p>Podeu afegir l'OmegaT a l'acoblador arrossegant el fitxer <em>OmegaT.app</em> i deixant-lo anar sobre l'acoblador.</p>

  <h3><a name="osx_running" id="osx_running"></a>Execució de l'OmegaT</h3>

  <p>Feu doble clic a <em>OmegaT.app</em> o feu clic a la icona corresponent de l'acoblador.</p>

  <p>Si voleu canviar els paràmetres d'execució del Java des de la línia d'ordres, és recomanable que utilitzeu el paquet disponible per a "Altres sistemes", descrit a continuació. També podeu modificar directament el fitxer <em>Info.plist</em>, que es troba dins del paquet <em>OmegaT.app</em>.</p>
  <hr>

  <h2><a name="Other_systems" id="Other_systems"></a>Altres sistemes</h2>

  <h3><a name="other_which" id="other_which"></a>Quin paquet cal baixar?</h3>

  <p>L'OmegaT està disponible amb un Java JRE de SUN per a les plataformes Linux (Intel x86) i Windows. Els usuaris d'altres plataformes (Linux PowerPC, Linux x64, Solaris SPARC/x86/x64, Windows x64, etc.) han de tenir al sistema un Java JRE compatible que funcioni correctament per poder utilitzar l'OmegaT.</p>

  <p>Teniu instal·lada una implementació del Java compatible amb el Java 1.4 JRE de SUN?</p>

  <table border="0" cellpadding="3" cellspacing="0">
    <tr>
      <td width="11%" valign="top">
        <p><strong>Sí:</strong></p>
      </td>

      <td width="70%">
        <p>Baixeu el paquet <em>OmegaT_1.8.X_Without_JRE.zip</em>. Aquest paquet es pot utilitzar en qualsevol plataforma que tingui instal·lat un JRE compatible amb el Java 1.4 JRE.</p>
      </td>
    </tr>

    <tr>
      <td width="11%" valign="top">
        <p><strong>No ho sé:</strong></p>
      </td>

      <td width="70%">
        <p>Obriu una finestra de terminal i escriviu "java -version". Si es mostra el missatge "no s'ha trobat l'ordre" o semblant, és probable que no el Java no estigui instal·lat al sistema.</p>
      </td>
    </tr>

    <tr>
      <td width="11%" valign="top">
        <p><strong>No:</strong></p>
      </td>

      <td width="70%">
        <dl>
          <dd>Obtingueu un Java JRE per al vostre sistema (vegeu més endavant) i baixeu el paquet <em>OmegaT_1.8.X_Without_JRE.zip</em>. SUN ofereix diversos JRE per al Solaris SPARC/x86 (Java 1.5) i per al Linux x64, Solaris x64 i Windows x64 (Java 1.5):  <strong>http://java.sun.com/products/archive/</strong>. IBM ofereix diversos JRE per al Linux PowerPC:</dd>

          <dd>
          <strong>http://www.ibm.com/developerworks/java/jdk/linux/download.html</strong></dd>

          <dd>Seguiu les instruccions del paquet que necessiteu.</dd>
        </dl>
      </td>
    </tr>
  </table>

  <h3><a name="other_install" id="other_install"></a>Instal·lació de l'OmegaT</h3>

  <p>Per instal·lar l'OmegaT, descomprimiu el fitxer <strong><em>OmegaT_1.8.X_Without_JRE.zip</em></strong>. Això crearà el directori <em>./OmegaT_1.8.X_Without_JRE/</em> a la carpeta de treball, que contindrà tots els fitxers necessaris per executar l'OmegaT.</p>

  <h3><a name="other_menu" id="other_menu"></a>Instal·lació de dreceres útils</h3>

  <p>Seguiu les instruccions del vostre sistema per instal·lar dreceres de l'OmegaT en llocs útils.</p>

  <h3><a name="other_running" id="other_running"></a>Execució de l'OmegaT</h3>

  <p>Un cop instal·lat l'OmegaT, podeu executar-lo directament des de la línia d'ordres, o bé podeu crear un script que inclogui paràmetres d'execució de la línia d'ordres, o bé podeu fer clic a <em>OmegaT.jar</em> per executar-lo directament. Els mètodes poden variar en funció de la distribució. Assegureu-vos que la configuració de la variable <em>PATH</em> sigui correcta i que els fitxers <em>.jar</em> estiguin associats amb un executador del Java.</p>
  <hr>

  <h2><a name="command_line" id="command_line"></a>Execució mitjançant la línia d'ordres</h2>

  <p>Normalment, no cal executar l'OmegaT des de la línia d'ordres. No obstant, el mètode de la línia d'ordres per executar l'OmegaT permet controlar aspectes del comportament del programa mitjançant modificacions. Hi ha dues maneres d'executar l'OmegaT des de la línia d'ordres.</p>

  <p><a name="terminal" id="terminal"></a>És recomanable que els usuaris del paquet del Mac OSX que vulguin controlar l'OmegaT des de la línia d'ordres utilitzin el paquet disponible per a "Altres sistemes". Vegeu-ne la descripció més amunt.</p>

  <h3>Mètode 1: Obrir una finestra de línia d'ordres</h3>

  <p>La finestra de línia d'ordres també s'anomena "finestra de terminal". Al Windows, s'anomena "finestra de l'MS-DOS" i s'hi pot accedir anant al menú d'Inici, Programes i seleccionant "MS-DOS". L'equivalent al Mac OSX és l'aplicació Terminal, que es troba dins d'Aplicacions → Utilitats.</p>

  <p>Per executar l'OmegaT, normalment cal escriure dues ordres. La primera ordre és:</p>

  <p><em>cd {carpeta}</em></p>

  <p>on <em>{carpeta}</em> és el nom de la carpeta, amb el camí complet, on es troba el programa de l'OmegaT (concretament, el fitxer <em>OmegaT.jar</em>). A la pràctica, l'ordre serà semblant a la següent:</p>

  <dl>
    <dt>Windows</dt>

    <dd><em>cd C:\Archivos de programa\OmegaT</em></dd>

    <dt>Mac OSX</dt>

    <dd><em>cd /Applications/OmegaT</em></dd>

    <dt>Linux</dt>

    <dd><em>cd /usr/local/omegat</em></dd>
  </dl>

  <p>Aquesta ordre us situa a la carpeta que conté el fitxer executable de l'OmegaT. La segona ordre és la que realment executa l'OmegaT. La forma més bàsica de l'ordre és:</p>

  <p><em>java -jar OmegaT.jar</em></p>

  <p>Aneu amb compte amb les majúscules i minúscules, que són importants.</p>

  <p>L'avantatge d'aquest mètode és que és idoni per a la depuració: si es produeix un error durant la utilització del programa, apareixerà un error a la finestra de terminal amb informació útil sobre la causa del problema.</p>

  <h3><a name="script" id="script"></a>Mètode 2: Canviar l'script d'execució/el fitxer <em>.bat</em></h3>

  <p>El mètode 1 no és pràctic per executar un programa amb certa freqüència. Per això, les dues ordres descrites més amunt s'inclouen dins d'un sol fitxer (un "script", o un "fitxer <em>.bat</em>" en sistemes Windows).</p>

  <p>En executar aquest fitxer, s'executaran automàticament les ordres que inclou. Per tant, per fer canvis a l'ordre d'execució, només cal modificar el fitxer. En executar l'OmegaT mitjançant el fitxer, s'executaran les ordres noves.</p>

  <h3><a name="arguments" id="arguments"></a>Arguments de l'ordre d'execució</h3>

  <p>L'ordre bàsica ja s'ha esmentat més amunt. Per canviar l'ordre, s'hi afegeixen "arguments". Els arguments s'afegeixen després del "<em>java</em>" inicial i abans de la part "<em>-jar OmegaT.jar</em>". Tingueu en compte que al Windows podeu modificar el fitxer <em>OmegaT.l4J.ini</em> per tal de definir les vostres preferències.</p>

  <p>A continuació es detallen els arguments possibles. Per obtenir més informació sobre els arguments, escriviu <em>man java</em> a la finestra de terminal. <em>man</em> és una ordre de la finestra de terminal que mostra un manual de l'ordre especificada. És possible que el sistema no tingui el manual de l'ordre <em>java</em> en la vostra llengua.</p>

  <p><b>Llengua de la interfície d'usuari:&nbsp;</b><em>-Duser.language=XX</em></p>

  <table>
    <tr>
      <td>&nbsp;&nbsp;&nbsp;&nbsp;&nbsp;</td>

      <td>
        <p>Quan l'OmegaT s'executa sense cap argument, el programa detecta la llengua del sistema operatiu de l'usuari. Si hi ha disponible una interfície d'usuari en aquesta llengua, l'OmegaT la utilitza. Per exemple, si el sistema operatiu de l'usuari és en rus i l'OmegaT s'ha traduït al rus, la interfície d'usuari, els menús, etc. de l'OmegaT apareixeran en rus. Si la llengua del sistema de l'usuari no està disponible, l'OmegaT s'executarà per defecte en anglès. Aquest és el comportament estàndard.<br> <br> L'argument "<em>-Duser.language=XX</em>" fa que l'OmegaT utilitzi la llengua especificada en comptes de la llengua del sistema operatiu de l'usuari. "XX" indica el codi de dos dígits de la llengua que voleu. Així doncs, per iniciar l'OmegaT amb la interfície en català (per exemple, en un sistema operatiu en rus), l'ordre seria: <em>java -Duser.language=ca -jar OmegaT.jar</em></p>
      </td>
    </tr>
  </table>

  <p><strong>Configuració del país de l'usuari:</strong><em>&nbsp;-Duser.country=XX</em></p>

  <table>
    <tr>
      <td>&nbsp;&nbsp;&nbsp;&nbsp;&nbsp;</td>

      <td>
        <p>A continuació de la llengua, també podeu especificar el país, per exemple, CN o TW en el cas del xinès. Per veure la Guia d'inici ràpid correcta, cal que especifiqueu tant la llengua com el país. Això és necessari encara que només hi hagi una sola combinació disponible, com per exemple, pt_BR en el cas del portuguès de Brasil.</p>
      </td>
    </tr>
  </table>

  <p><strong>Antialiàsing del tipus de lletra:</strong><em>&nbsp;-Dswing.aatext=true</em></p>

  <table>
    <tr>
      <td>&nbsp;&nbsp;&nbsp;&nbsp;&nbsp;</td>

      <td>
        <p>Aquest argument afecta l'antialiàsing (suavització) dels tipus de lletra, cosa que en millora l'aspecte.</p>
      </td>
    </tr>
  </table>

  <p><strong>Assignació de memòria:</strong><em>&nbsp;-XmxZZM</em></p>

  <table>
    <tr>
      <td>&nbsp;&nbsp;&nbsp;&nbsp;&nbsp;</td>

      <td>
        <p>Aquest argument assigna més memòria a l'OmegaT. Per defecte, s'assignen 256 MB. Per tant, no té sentit assignar menys memòria que aquesta xifra. "ZZ" indica la quantitat de memòria assignada, en megabytes. Així doncs, l'ordre per executar l'OmegaT amb una assignació de 1024 MB (1 gigabyte) de memòria seria: <em>java -Xmx1024M -jar OmegaT.jar</em></p>

        <p>Els arguments es poden combinar: Per iniciar l'OmegaT amb tots els exemples descrits més amunt, l'ordre seria:<br> <em>java -Dswing.aatext=true -Duser.language=ca -Duser.country=AD -Xmx1024M -jar OmegaT.jar</em></p>
      </td>
    </tr>
  </table>
  <hr>

  <h2><a name="source_build" id="source_build"></a>Muntatge de l'OmegaT des del codi font</h2>

  <h3><a name="build_which" id="build_which"></a>Quin paquet cal baixar?</h3>

  <dl>
    <dt>Baixeu el paquet <em>OmegaT_1.8.X_Source.zip</em>.</dt>

    <dd>Aquest paquet conté els fitxers font corresponents a la versió alliberada i es poden utilitzar en qualsevol sistema que tingui instal·lat un Java 1.4 JDK o un sistema Java compatible. També necessitareu la utilitat <em>ant</em> per muntar l'OmegaT.</dd>

    <dt>L'OmegaT&nbsp;utilitza el SubVersion per al control de versions. El codi més recent està disponible al servidor SVN:</dt>

    <dd><em>https://omegat.svn.sourceforge.net/svnroot/omegat/trunk</em></dd>
  </dl>

  <h3><a name="ant" id="ant"></a>Muntatge de l'OmegaT</h3>

  <dl>
    <dd>Descomprimiu el fitxer <em>OmegaT_1.8.X_Source.zip</em> i aneu al directori <em>OmegaT_1.8.X_Source</em> o aneu al directori <em>./omegat/</em> del codi d'SVN que heu extret. Comproveu que la carpeta contingui el fitxer <em>build.xml</em>. A continuació, des de la línia d'ordres, escriviu:</dd>
  </dl>

  <p><em>$ ant jar release</em></p>

  <dl>
    <dd>Això crearà una distribució completa de l'OmegaT al directori <em>./dist/</em>, on hi trobareu tots els fitxers necessaris per executar l'OmegaT.</dd>
  </dl>
  <hr>
  <table style="width: 100%;" border="0" cellpadding="2" cellspacing="2">
    <tbody>
      <tr>
        <td style="text-align: left;"><a href="legalNotices.html">Avisos legals</a> </td>
        <td style="text-align: center;"><a href="index.html">Inici</a>
        </td>
        <td style="text-align: right;"><a href="xindex.html">Índex</a> </td>
      </tr>
    </tbody>
  </table>

</body>
</html>
