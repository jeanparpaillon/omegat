<html>
<head>
   <meta http-equiv="content-type" content="text/html; charset=UTF-8">
   <title>Fitxers per a traduir - Manual d'usuari de l'OmegaT 1.6.2</title>
</head>
<body>

<h1>Fitxers per a traduir</h1>

<p>Amb l'OmegaT, podeu traduir directament fitxers en diversos formats. Bàsicament, hi ha dos tipus de formats de fitxer. Els formats de <strong>text net</strong> i els de <strong>text formatat</strong>.</p>

<h2>Contingut</h2>

<ul type="none">
   <li>1. <a href="#Plain_text_files">Fitxers de text net</a></li>
   <li>2. <a href="#Formatted_text_files">Fitxers de text formatat</a></li>
   <li>3. <a href="#File_formats_specifics">Consideracions específiques sobre els formats de fitxer</a></li>
   <li>4. <a href="#Other_file_formats">Altres formats de fitxer</a></li>
</ul>

<a name="Plain_text_files"></a>
<h3>Fitxers de text net</h3>

<p>Els fitxers de text net només contenen text; per tant, el procés de traducció és tan senzill com escriure'n la traducció.</p>

<p>Actualment, l'OmegaT admet els següents formats de text net:</p>

<ul>
   <li>Text ASCII (.txt, etc.)</li>
   <li>Text codificat</li>
   <li>Paquets de recursos Java (.properties)</li>
   <li>Fitxers PO (.po)</li>
   <li>Fitxers INI (clau=valor) (.ini)</li>
</ul>

<p>Es considera que aquests fitxers no contenen cap més tipus de format a part dels "espais en blanc" amb finalitat de sagnat/alineació.</p>

<p>Normalment es modifiquen mitjançant editors de textos i generalment aquest format no pot contenir informació de tipus de lletra, colors, marges, etc.</p>

<a name="Formatted_text_files"></a>
<h3>Fitxers de text formatat</h3>

<p>Els fitxers de text formatat contenen text i també informació com ara el tipus de lletra, la mida, el color, etc. Normalment es creen mitjançant processadors de textos o editors de pàgines web.</p>

<p>Actualment, l'OmegaT admet els següents formats de text formatat:</p>

<ul>
   <li>Fitxers Microsoft Open XML</li>
   <li>Fitxers OpenOffice.org</li>
   <li>Fitxers OpenDocument</li>
   <li>Fitxers (X)HTML</li>
   <li>Fitxers de compilador d'ajuda HTML (HHC)</li>
   <li>Fitxers DocBook</li>
</ul>

<p>Aquests formats de fitxer estan dissenyats de manera que conservin informació de format. La informació de format pot ser tan senzilla com <strong>això surt en negreta</strong> o tan complexa com les dades d'una taula amb diferents tipus de lletra, mides, colors, posicions, etc.</p>

<p>En molts treballs de traducció, és considera important que l'aspecte del document traduït sigui el més similar possible que l'original. L'OmegaT us ho permet marcant els caràcters o les paraules que tenen un format especial amb etiquetes fàcils de manipular.</p>

<p>La simplificació del format del text original contribueix en gran mesura a la reducció del nombre d'etiquetes. Si és possible, cal considerar la possibilitat d'unificar els tipus de lletra utilitzats, les mides, els colors, etc. per tal de simplificar la traducció i reduir el nombre de possibles errors d'etiquetes.</p>

<a name="File_formats_specifics"></a>
<h3>Consideracions específiques sobre els formats de fitxer</h3>

<p>La majoria dels formats de fitxer llistats més amunt necessiten una manipulació específica.</p>

<p>Vegeu els apartats <a href="fileFormats.html" title="Formats de fitxer compatibles">Formats de fitxer compatibles</a> i <a href="fileFilters.html" title="Filtres de fitxers">Filtres de fitxers</a> per a obtenir informació específica sobre la manipulació dels formats de fitxer llistats més amunt.</p>

<a name="Other_file_formats"></a>
<h3>Altres formats de fitxer</h3>

<p>És possible que l'OmegaT pugui treballar amb altres formats de fitxer de text net o de text formatat.</p>

<p>A grans trets, amb l'OmegaT es poden traduir diversos formats de text net (inclosos fitxers LaTex, etc.) mitjançant la conversió al format PO.</p>

<p>De manera similar, amb l'OmegaT es poden traduir diversos formats de text formatat (inclosos fitxers del Microsoft Office) mitjançant la conversió al format Open Document.</p>

<p>Per a obtenir més informació, vegeu l'apartat <a href="fileFormats.html" title="Formats de fitxer compatibles">Formats de fitxer compatibles</a>.</p>

<hr>
<p><a href="legalNotices.html" title="Avisos legals">Avisos legals</a></p>

</body>
</html>