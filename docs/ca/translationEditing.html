<html>
<head>
   <meta http-equiv="content-type" content="text/html; charset=UTF-8">
   <title>Edició de la traducció - Manual d'usuari de l'OmegaT 1.6.1</title>
</head>
<body>

<h1>Edició de la traducció</h1>

<p>Els fitxers es tradueixen passant segment per segment i editant un sol segment a la vegada. En passar de segment a segment, el camp d'edició pot contenir algun tipus de text o no. Per exemple, en passar per un segment que ja heu traduït, el camp d'edició sempre en contindrà la traducció, per tal que pugueu editar-la.</p>

<p>No obstant, en passar per un segment que encara no heu traduït, l'OmegaT pot inserir-hi automàticament el text que hagueu definit a la configuració, per tal que el pugueu editar de la manera que més us convingui:</p>

<ul>
   <li>L'OmegaT pot inserir automàticament el text de partida al camp d'edició. És una opció molt útil en textos que continguin moltes marques registrades i noms propis que cal deixar sense traduir. Aneu a <strong>Opcions -&gt; Comportament de l'edició...</strong> i seleccioneu el botó d'opció <strong>El text de partida</strong>.</li>

   <li>O bé l'OmegaT pot deixar el camp d'edició en blanc. Aquesta opció us permet escriure la traducció sense haver d'eliminar el text de partida, i així us podeu estalviar prémer un parell de tecles (<code>Ctrl+A</code> i <code>Supr</code>). Aneu a <srong>Opcions -&gt; Comportament de l'edició...</strong> i seleccioneu el botó d'opció <strong>Deixa el segment buit</strong>.</li>

   <li>L'OmegaT també pot inserir la traducció del segment més similar al que esteu a punt de traduir. Aneu a <strong>Opcions -&gt; Comportament de l'edició...</strong>, activeu la casella de selecció <strong>Insereix la coincidència parcial més similar</strong> i ajusteu la similitud mínima que han de tenir les coincidències per a inserir-les automàticament.</li>
</ul>

<p>Per a configurar l'OmegaT amb una d'aquestes opcions, aneu a <strong>Opcions -&gt; Comportament de l'edició...</strong> i...</p>

<ul>
   <li>Seleccioneu el botó d'opció <strong>El text de partida</strong>. Aquest és el valor per defecte, i segurament és el que trobareu seleccionat.</li>

   <li>Seleccioneu el botó d'opció <strong>Deixa el segment buit</strong>.</li>

   <li>Activeu la casella de selecció <strong>Insereix la coincidència parcial més similar</strong> i ajusteu la similitud mínima que han de tenir les coincidències per a inserir-les automàticament. També podeu editar el prefix per tal de distingir les coincidències parcials inserides.</li>
</ul>

<p>...i feu clic a <strong>D'acord</strong>.</p>

<a name="Text_To_Store"></a>
<h2>Text que s'emmagatzemarà</h2>

<p>És possible que els documents que us cal traduir continguin marques registrades o noms propis que cal deixar intactes als documents traduïts. Hi ha dues estratègies per als segments que contenen únicament text que cal deixar sense traduir.</p>

<p>Primer, podeu escollir no traduir aquests segments, tot i que pot passar que més tard no recordeu que es tracta de text que no heu traduït i l'acabeu traduint durant la revisió de la traducció, ja que l'OmegaT els notificaria com a segments no traduïts. Aquest és el valor per defecte.</p>

<p>O bé, podeu indicar a l'OmegaT que n'emmagatzemi la traducció encara que sigui idèntica al text de partida, de manera que recordarà que heu revisat el text i heu decidit traduir-lo igual que el text de partida. Aneu a <strong>Opcions -&gt; Comportament de l'edició...</strong> i activeu la casella de selecció <strong>Permet que la traducció sigui igual que el text de partida</strong>.</p>

<hr>
<p><a href="legalNotices.html" title="Avisos legals">Avisos legals</a></p>

</body>
</html>