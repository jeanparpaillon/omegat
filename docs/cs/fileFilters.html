<html>
<head>
   <meta http-equiv="content-type" content="text/html; charset=UTF-8">
   <title>Filtry souborů - OmegaT 1.6.2 Uživatelská příručka</title>
</head>
<body>

<h1>Filtry souborů</h1>

<h2>Obsah</h2></div>

<ul type="none">
   <li>1. <a href="#Introduction">Úvod</a>

      <ul type="none">
         <li>1.1. <a href="#File_types">Tipy souborů</a></li>
         <li>1.2. <a href="#File_encodings">Kódování souborů</a></li>
         <li>1.3. <a href="#Renaming_Translated_Files">Přejmenování přeložených souborů</a></li>
      </ul>
   </li>

   <li>2. <a href="#File_Filters_Setup">Nastavení filtrů souborů</a>

      <ul type="none">
         <li><a href="#File_Filters_Dialog">Dialogové okno Filtry souborů</a></li>
         <li><a href="#Edit_Filter_Dialog">Dialogové okno Editovat Filtr</a></li>
         <li><a href="#Add.2FEdit_Pattern_Dialog">Dialogové okno Přidat/Upravit vzor</a></li>
      </ul>
   </li>
</ul>

<a name="Introduction"></a>
<h2>Úvod</h2>

<p>OmegaT obsahuje vysoce přizpůsobitelné filtry, které Vám umožňují nastavit většinu aspektů jejich práce.</p>

<p>Filtry souborů jsou části kódu schopné:</p>

<ul>
   <li>Číst dokument v nějakém specifickém formátu. Např. soubory s prostým textem.</li>
   <li>Extrahovat ze souboru přeložitelný obsah.</li>
   <li>Automatizovat změny názvů souborů u přeložených dokumentů nahrazením přeložitelného obsahu jeho překladem.</li>
</ul>

<a name="File_types"></a>
<h3>Typy souborů</h3>

<p>Když OmegaT narazí na soubor ve svém zdrojovém adresáři (source), pokusí se vybrat filtr na základě přípony souboru. Přesněji, OmegaT se pokusí přiřadit vzory názvů zdrojových souborů každého filtru k názvu souboru. Například vzor <code>*.xhtml</code> se pak bude shodovat s jakýmkoliv souborem s příponou <code>.xhtml</code>. Pokud je nalezen vhodný filtr, soubor postupuje k dalšímu zpracování programem. Například ve výchozím nastavení se použije filtr XHTML pro zpracování souborů s příponou <code>.xhtml</code>. Můžete měnit nebo přidávat vzory názvů souborů pro soubory, které bude mít na starosti každý filtr.</p>

<a name="File_encodings"></a>
<h3>Kódování souborů</h3>

<p>Soubory obsahující prostý text a soubory HTML mohou být uložené pomocí různého kódování. Zatímco soubory HTML mohou obsahovat metaúdaj o kódování a OmegaT ho použije pro přečtení souboru, u textových souborů není žádný univerzální způsob jak toto zadat. Pro textové, ale i HTML soubory bez deklarace kódování použije OmegaT kódování, které nastavíte pro konkrétní příponu. Například může být nastaveno, že soubory <code>.txt</code>  budou načítány s použitím výchozího kódování operačního systému. Můžete změnit kódování zdroje pro každý odlišný vzor názvu zdrojového souboru.</p>

<p>Soubory HTML a soubory obsahující prostý text mohou být také napsané v jakémkoliv kódování. Například, když překládáte z francouzštiny do japonštiny, můžete buď nastavit filtr pro používání jednoho z japonských cílových kódování, nebo použít kódování Unicode UTF-8, UTF-16 nebo UTF-32. Implicitně je nastaveno, že kódování, ve kterém je uložený soubor, je stejné jako kódování, jaké bylo použito pro načtení souboru pro textové soubory, a UTF-8 pro HTML soubory. Všimněte si, že HTML filtr přidá do cílového souboru deklaraci kódování, takže prohlížeč ho již bude znát a nebude zobrazovat žádné chybné znaky.</p>

<a name="Renaming_Translated_Files"></a>
<h3>Přejmenování přeložených souborů</h3>

<p>Někdy můžete chtít automaticky přejmenovat soubory které překládáte, např. přidat kód jazyka za název souboru. Můžete tak učinit v dialogovém okně Filtrů souborů pomocí vzoru názvu cílového souboru.</p>

<a name="File_Filters_Setup"></a>
<h2>Nastavení filtrů souborů</h2>

<p>Většina uživatelů by se mohla spokojit s volbami filtrů souborů, které odpovídají výchozímu nastavení. Pokud Vám výchozí nastavení nevyhovuje, otevřete si hlavní dialogové okno z hlavního menu přes <strong>Možnosti -&gt; Filtry souborů ...</strong>. Pamatujte si, že změnit volby filtru můžete, jen když není otevřený žádný projekt, protože jinak je ovlivněn způsob tvorby přeložených souborů.</p>

<a name="File_Filters_Dialog"></a>
<h3>Dialogové okno Filtry souborů</h3>

<p>Toto dialogové okno vypisuje dostupné filtry souborů.</p>

<p>Pokud nechcete používat aplikaci OmegaT na překlad souborů nějakého určitého typu, můžete daný filtr vypnout odznačením zaškrtávacího políčka vedle jeho názvu. OmegaT pak při načítání projektů vynechá všechny příslušné soubory, a při vytváření cílových dokumentů je zkopíruje v nezměněné podobě. Později, když se rozhodnete použít filtr znovu, stačí zaškrtnout příslušné políčko.</p>

<p>Pokud si náhodu změníte celou konfiguraci do nežádoucího stavu, klikněte na <strong>Výchozí nastavení</strong> pro návrat konfigurace filtrů souborů do výchozího funkčního stavu.</p>

<p>Pro úpravu toho, v jakých kódováních bude filtr fungovat, vyberte filtr ze seznamu a klikněte na <strong>Editovat</strong>.</p>

<a name="Edit_Filter_Dialog"></a>
<h3>Dialogové okno Editovat Filtr</h3>

<p>Dialogové okno vám dovolí nastavit vzory názvů zdrojových souborů pro soubory, které bude filtr zpracovávat, přizpůsobit si názvy přeložených souborů a vybrat, jaké kódování bude používat pro načtení souboru a uložení jeho přeloženého protějšku.</p>

<p>Vzor názvu zdrojového souboru používá pravidla masky souborů v DOSu. Znak <code>*</code> může nahradit jakékoliv množství jakýchkoliv znaků, <code>?</code> nahrazuje jakýkoliv jeden znak, a všechny ostatní znaky mají svůj původní význam. Například, když chcete, aby byl textový filtr použitý na soubory čtimě (<code>ctime</code>, <code>cti.me</code> a <code>ctime.txt</code>) měli byste použít vzor <code>cti*</code>.</p>

<p>Pole zdrojového a cílového kódování používají kombinovaná pole obsahující všechny podporovaná kódování. Všimněte si, že ne všechny filtry vám umožňují výběr kódování, protože fungují s formátem souborů, který umožňuje jen jediné kódování. Nastavení kódování na "&lt;auto&gt;" u formátů, které vám dovolují výběr kódování, znamená, že rozhodnutí o výběru formátu necháváte na programu OmegaT.
 Další postup je následovný:</p>

<ul>
   <li>OmegaT se může pokusit uhádnout kódování zdrojového souboru u souborů HTML/XHTML.</li>
   <li>OmegaT použije předvolené kódování operačního systému pro textové soubory.</li>
</ul>

<p>Vzor názvu cílového souboru používá speciální syntaxi, takže pokud chcete editovat toto pole, měli byste raději kliknout na <strong>Editovat ...</strong> pro přechod na dialogové okno Upravit vzor.</p>

<p>Pokud chcete, aby byl filtr použitý pro soubory vyhovující jednomu nebo více vzorům pro názvy zdrojových souborů, klikněte na <strong>Přidat ...</strong> pro přechod na dialogové okno Přidat vzor.</p>

<p>Pokud chcete vrátit filtr na výchozí nastavení, klikněte na <strong>Výchozí nastavení</strong>.</p>

<a name="Add.2FEdit_Pattern_Dialog"></a>
<h3>Dialogové okno Přidat/Upravit vzor</h3>

<p>Stejné dialogové okno se objeví, ať už chcete přidat vzor, nebo upravit nějaký konkrétní vzor. Jediná nová věc v něm je speciální editor vzoru názvu cílového souboru, všechna ostatní políčka byla popsána výše.</p>

<p>Sekce Vzor názvu cílového souboru Vám umožňuje vytvořit název přeloženého souboru z různých částí.</p>

<ul>
   <li>Výchozí je <code>${filename}</code> -- celý název zdrojového souboru s příponou, takže název přeloženého souboru je stejný jako název zdrojového souboru.</li>
   <li><code>${nameOnly}</code> - umožňuje vložit jen název zdrojového souboru bez přípony.</li>
   <li><code>${extension}</code> -- přípona zdrojového souboru.</li>
   <li><code>${targetLocale}</code> - kód cílového locale (tzn. místních nastavení) (ve formátu "xx_YY").</li>
   <li><code>${targetLanguage}</code> - kód cílového jazyka a země současně (ve formátu "XX-YY").</li>
   <li><code>${targetLanguageCode}</code> - pouze cílový jazyk ("XX").</li>
   <li><code>${targetCoutryCode}</code> - pouze cílová země ("YY").</li>
</ul>

<p>Můžeme jednoduše přidat více proměnných, pokud nás požádáte a sdělíte nám, čeho se týká vaše oblíbená proměnná. Stačí navštívit <a href="http://groups.yahoo.com/group/OmegaT/">naši uživatelskou skupinu</a>.</p>

<hr>
<p><a href="legalNotices.html" title="Právní poznámky">Právní poznámky</a></p>

</body>
</html>