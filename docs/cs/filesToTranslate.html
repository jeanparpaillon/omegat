<html>
<head>
   <meta http-equiv="content-type" content="text/html; charset=UTF-8">
   <title>Soubory, které lze s touto aplikací překládat - OmegaT 1.6.2 Uživatelská příručka</title>
</head>
<body>

<h1>Soubory, které lze překládat za pomoci OmegaT</h1>

<p>S aplikací OmegaT můžete přímo překládat množství různých souborových formátů. V podstatě existují dva základní typy souborových formátů. Formát <strong>prostého textu</strong> a <strong>formátovaný text</strong>.</p>

<h2>Obsah</h2>

<ul type="none">
   <li>1. <a href="#Plain_text_files">Soubory v prostém textu</a></li>
   <li>2. <a href="#Formatted_text_files">Soubory s formátovaným textem</a></li>
   <li>3. <a href="#File_formats_specifics">Specifika souborových formátů</a></li>
   <li>4. <a href="#Other_file_formats">Jiné formáty souborů</a></li>
</ul>

<a name="Plain_text_files"></a>
<h3>Soubory v prostém textu</h3>

<p>Soubory v prostém textu obsahují pouze text, takže jejich překlad je jednoduchý; prostě přímo píšete text překladu.</p>

<p>V současnosti podporuje OmegaT následující formáty:</p>

<ul>
   <li>text ASCII (.txt, atd.)</li>
   <li>kódovaný text</li>
   <li>zdrojové balíčky Java (.properties)</li>
   <li>soubory PO (.po)</li>
   <li>soubory INI (klíč=hodnota) (.ini)</li>
</ul>

<p>U takovýchto souborů se nepředpokládá, že by obsahovaly jiné formátování pro účely odsazení/zarovnání než je použití "mezery" .</p>

<p>Obvykle se upravují pomocí textových editorů a všeobecně není možné, aby si takovéto formáty ponechaly informace o písmu/barvě/okraji atd.</p>

<a name="Formatted_text_files"></a>
<h3>Soubory s formátovaným textem</h3>

<p>Soubory s formátovaným textem obsahují text a zároveň i informace jako je typ písma, velikost, barva atd. Běžně jsou vytvářeny pomocí textových procesorů nebo editorů webových stránek.</p>

<p>V současnosti podporuje OmegaT následující formáty pro formátovaný text:</p>

<ul>
   <li>soubory Microsoft Open XML</li>
   <li>soubory OpenOffice.org</li>
   <li>soubory OpenDocument</li>
   <li>soubory (X)HTML</li>
   <li>soubory HTML Help Compiler</li>
   <li>soubory DocBook</li>
</ul>

<p>Takovéto formáty souborů už dokáží uložit informace o formátování. Informace o formátování mohou být buď jednoduché, jako je <strong>toto tučné písmo</strong> nebo složité jako např. tabulkové údaje s různou velikostí písma, barvou, umístěním atd.</p>

<p>Ve většině překladatelských zakázek bývá důležité, aby přeložený dokument vypadal podobně jako originál. OmegaT Vám to umožní označením znaků/slov, které mají speciální formátování pomocí jednoduchých a přehledných tagů.</p>

<p>Zjednodušení formátování původního textu přispívá ve velké míře ke snížení počtu tagů. Za úmyslem zjednodušení překladu a snížení počtu možných chyb tagů lze sjednotit typy použitých písem, velikosti písem, barev atd.</p>

<a name="File_formats_specifics"></a>
<h3>Specifika souborových formátů</h3>

<p>S většinou výše uvedených souborových formátů je nutno zacházet specificky, tedy podle jejich charakteru.</p>

<p>Konkrétní informace o zacházení se všemi výše uvedenými souborovými formáty najdete v části <a href="fileFormats.html" title="Podporované formáty souborů">Podporované formáty souborů</a> a <a href="fileFilters.html" title="Filtry souborů">Filtry souborů</a> .</p>

<a name="Other_file_formats"></a>
<h3>Jiné formáty souborů</h3>

<p>V aplikaci OmegaT mohou být přístupné i jiné souborové formáty prostého nebo formátovaného textu.</p>

<p>Množství formátů prostého textu (včetně LaTex atd.) může být překládáno pomocí OmegaT, a to pomocí konverze do formátu PO.</p>

<p>A také množství formátů formátovaného textu (včetně souboru Microsoft Office) může být překládáno pomocí OmegaT prostřednictvím konverze do formátu Open Document.</p>

<p>Více informací naleznete v části <a href="fileFormats.html" title="Podporované formáty souborů">Podporované formáty souborů</a></p>

<hr>
<p><a href="legalNotices.html" title="Právní poznámky">Právní poznámky</a></p>

</body>
</html>