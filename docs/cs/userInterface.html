<html>
<head>
   <meta http-equiv="content-type" content="text/html; charset=UTF-8">
   <title>Uživatelské rozhraní - OmegaT 1.6.2 Uživatelský manuál</title>
</head>
<body>

<h1>Uživatelské rozhraní</h1>

<h2>Obsah</h2>

<ul type="none">
   <li>1. <a href="#User_Interface_Items">Položky uživatelského rozhraní</a>

      <ul type="none">
         <li>1.1. <a href="#Windows_you.27ll_use_most_of_the_time">Okna, která budete používat většinu času</a></li>
         <li>1.2. <a href="#Windows_you.27ll_use_sometimes">Okna, která budete používat občas</a></li>
         <li>1.3. <a href="#Dialogs_you.27ll_use_to_change_your_project_settings">Dialogová okna, která budete používat pro změnu nastavení vašeho projektu</a></li>
      </ul>
   </li>

   <li>2. <a href="#OmegaT_Main_Window">Hlavní okno OmegaT</a>

      <ul>
         <li>2.1. <a href="#Editor_Pane">Okno editoru</a></li>
         <li>2.2. <a href="#Fuzzy_Matches">Přibližné překlady</a></li>
         <li>2.3. <a href="#Glossary">Slovník</a></li>
         <li>2.4. <a href="#Main_Menu">Hlavní menu</a></li>
         <li>2.5. <a href="#Status_Bar">Stavová lišta</a></li>
      </ul>
   </li>

   <li>3. <a href="#Other_Windows">Další okna</a>

      <ul>
         <li>3.1. <a href="#Project_Files">Soubory projektu</a></li>
         <li>3.2. <a href="#Search_Window">Okno Hledat</a></li>

         <li>3.3. <a href="#Tag_Validation">Ověření tagů</a>

            <ul>
               <li>3.3.1. <a href="#Tag_validation_window">Okno Ověření tagů</a></li>
               <li>3.3.2. <a href="#Tag_errors">Chyby tagů</a></li>
               <li>3.3.3. <a href="#Hints_for_tags_management">Tipy pro správu tagů</a></li>
            </ul>
         </li>

         <li>3.4. <a href="#Help_Browser">Prohlížeč Nápovědy</a></li>
      </ul>
   </li>

   <li>4. <a href="#Dialogs">Dialogová okna</a></li>
</ul>

<a name="User_Interface_Items"></a>
<h2>Položky uživatelského rozhraní</h2>

<p>Uživatelské rozhraní OmegaT se skládá z množství položek. Níže nejdříve všechny shrneme, a potom popíšeme každou položku podrobněji.</p>

<a name="Windows_you.27ll_use_most_of_the_time"></a>
<h3>Okna, která budete používat většinu času</h3>

<ul>
   <li>
      <strong>Hlavní okno OmegaT</strong> se 3 podokny:<ul>
         <li><i>okno Editoru</i>, kam vpisujete a editujete překlad</li>
         <li><i>okno Přibližných překladů</i>, které ukazuje nejpodobnější segmenty z překladových pamětí.</li>
         <li><i>okno Slovníku</i> s překladem terminologie</li>
         <li>A také <i>Hlavní menu</i>, přes které můžete přistupovat k většině funkcí</li>
         <li>Stejně tak jako <i>Stavová lišta</i> ve spodní části okna pro zobrazování zpráv týkajících se průběhu práce</li>
      </ul>
   </li>

   <li><strong>okno Soubory projektu</strong> se seznamem Vašich přeložitelných souborů</li>
   <li><strong>okno Hledat</strong> používané pro hledání specifických segmentů v projektu</li>
</ul>

<a name="Windows_you.27ll_use_sometimes"></a>
<h3>Okna, která budete používat občas</h3>

<ul>
   <li><strong>okno Ověření tagů</strong> pro detekci chyb ve formátování přeložených dokumentů</li>
   <li><strong>prohlížeč Nápovědy</strong> pro čtení uživatelské příručky</li>
</ul>

<a name="Dialogs_you.27ll_use_to_change_your_project_settings"></a>
<h3>Dialogová okna, která budete používat pro změnu nastavení vašeho projektu</h3>

<ul>
   <li><strong>Vlastnosti projektu</strong> pro úpravu nastavení složek a jazyků projektu</li>
   <li><strong>Nastavení písma</strong> pro úpravu písma, které OmegaT používá pro zobrazení zdroje, překladu, shodných výrazů a pojmů ve slovníku</li>
   <li><strong>Filtry souborů</strong> pro přizpůsobení si práce s podporovanými formáty souborů</li>
   <li><strong>Nastavení segmentace</strong> pro změnu způsobu, jakým je Váš text segmentovaný do vět</li>
   <li><strong>Volby nastavení editace</strong> pro změnu toho, jak  OmegaT reaguje, když přecházíte mezi segmenty</li>
</ul>

<a name="OmegaT_Main_Window"></a>
<h2>Hlavní okno OmegaT</h2>

<p>Hlavní okno se skládá ze tří podoken, hlavního menu a stavové lišty</p>

<p>Můžete měnit pozici jakéhokoliv podokna nebo dokonce jej odpojit a získat tak samostatné okno tím, že dané podokno potáhnete za jeho název. V závislosti na stavu podokna se může v horním pravém rohu podokna objevit 5 různých znaků. Umístěním ukazatele myši nad každý znak zobrazíte bublinovou nápovědu</p>

<p>
<img src="images/Minimize.gif" alt="Minimalizovat" width="18" height="18">zmenší podokno tak, aby se zobrazoval jen jeho název ve spodní částí blízko stavové lišty. <br> <img src="images/Maximize.gif" alt="Maximalizovat" width="18" height="18"> způsobí, že podokno zabere všechen dostupný prostor okna. <br> <img src="images/Restore.gif" alt="Obnovit" width="18" height="18"> vrátí podokno zpět tam, kde bylo před tím, než bylo minimalizované, nebo maximalizované. <br> <img src="images/Undock.gif" alt="Odpojit" width="18" height="18"> odpojí podokno od hlavního okna a zobrazí jej jako samostatné okno. <br> <img src="images/Dock.gif" alt="Připojit" width="18" height="18"> vrátí podokno zpět do hlavního okna.</p>

<p>Je také možné umístit podokna tak, že se budou překrývat. V tomto případě bude zobrazena záložka horní části podokna. Kliknutí na záložku přesune podokno do popředí. Oddělovače mezi podokny je možno táhnout a docílit tak změnu velikosti podoken.</p>

<a name="Editor_Pane"></a>
<h3>Okno editoru</h3>

<p>Sem budete vpisovat a editovat zde překlad. Okno editoru zobrazuje text částečně přeloženého dokumentu, tzn. text, který je už přeložený je také jako přeložený zobrazen, a text, který ještě není přeložený se zobrazuje v původním jazyce. </p>

<p>Zobrazený text je rozdělený do segmentů, a překladatel může přecházet dokumentem na kterýkoliv segment a editovat jej.</p>

<p>Vždy je jeden ze segmentů aktivní. Tento jeden aktivní segment je pak zobrazen ve dvou částech: horní část je v původním jazyce, tučným písmem a na zeleném pozadí, spodní část je pole editace, které je ohraničené dvěma značkami: levá značka je "&lt;segment nnnn&gt;" kde "nnnn" představuje číslo segmentu v daném projektu a pravá značka "&lt;end segment&gt;" ukončující daný segment. Horní část se používá jako reference a přepisuje či upravuje se obsah editačního pole, které obsahuje vlastní překlad</p>

<pre>Tato věta byla přeložena.

Tato věta byla také přeložena.

<strong>Cette phrase est en train d'être traduite.</strong>
&lt;segment 0003&gt;[Sem napíšete: Tato věta je právě překládaná]&lt;end segment&gt;</pre>

<p>Když se přesunete na editační pole pro nepřeložený segment, může být toto pole prázdné nebo obsahuje jiný text, a to v závislosti na <a href="translationEditing.html" title="Editace překladu">nastavení editace</a>:</p>

<ul>
   <li>Zdrojový text</li>
   <li>Překlad řetězce nejpodobnějšího tomu, který právě překládáte</li>
</ul>

<p>Jakmile přejdete na jiný segment, překlad bude ověřen a uložen.</p>

<p>Pokud chcete, aby segment zůstal nepřeložený, jednoduše vyprázdněte editační pole odstraněním veškerého textu (vyberte vše pomocí <code>Ctrl+A</code> a smažte pomocí <code>Del</code>).</p>

<p>V závislosti na volbách, které nastavíte v <a href="translationEditing.html" title="Editace překladu">Nastavení editace</a> si OmegaT může zapamatovat překlad, pokud je tento identický se zdrojem. Je to užitečné pro dokumenty, které obsahují obchodní značky, názvy nebo jiné vlastní jména, nebo části ve třetím jazyce, které nevyžadují překlad.</p>

<p>Více podrobností najdete v části <a href="translationEditing.html" title="Editace překladu">Editace překladu</a>.</p>

<a name="Fuzzy_Matches"></a>
<h3>Přibližné překlady</h3>

<p>Prohlížeč shodných výrazů ukazuje nejvíce podobné segmenty z <a href="translationMemories.html" title="Překladové paměti">překladových pamětí</a>, jednak z překladové paměti projektu vytvořeného během překládání Vašeho projektu, za další i ze starších překladových pamětí, které importuje z Vašich předchozích prací, nebo je můžete získat od Vašeho klienta či překladatelské agentury.</p>

<p>Když se přesunete na následující segment, první přibližná shoda (ta s nejvyšší mírou shody) je automaticky vybraná. Můžete vybrat další <a href="keyboardShortcuts.html" title="Klávesové zkratky pro OmegaT
">stiskem <code>Ctrl+2</code>, <code>3</code>, <code>4</code> nebo <code>5</code></a>, v závislosti na počtu dostupných shodných výrazů.</p>

<p>Pro použití <strong>vybraného</strong> shodného výrazu ve Vašem překladu, stiskněte <a href="keyboardShortcuts.html" title="Klávesové zkratky pro OmegaT
"><code>Ctrl+R</code></a> pro nahrazení cílového pole nalezeným výrazem, nebo stiskněte <a href="keyboardShortcuts.html" title="Klávesové zkratky pro OmegaT
"><code>Ctrl+I</code></a> pro jeho vložení na pozici kurzoru.</p>

<p>Procento shody se přibližně vypočítá z počtu společných slov v nalezeném a původním segmentu, a dělením počtu slov v tom delším.</p>

<p>Vybraný přibližný překlad</p>

<ul>
   <li>Bude zvýrazněný <strong>tučným</strong> písmem</li>
   <li>Slova, která v překládaném segmentu chybí, budou zobrazena <font color="blue"><strong>modře</strong></font></li>
   <li>Slova nacházející se blízko modrých nebo na pozicích nepodobných originálu budou vypsána <font color="green"><strong>zeleně</strong></font></li>
</ul>

<p>Blíže k demonstračnímu segmentu:</p>

<pre>   <strong>Information about Java &amp; OmegaT</strong></pre>

<p>Příslušný segment:</p>

<pre>   <strong>Všeobecné poznámky o Java &amp; OmegaT</strong></pre>

<p>bude zabarven:
</p>

<pre>   <strong><font color="blue">Všeobecné poznámky</font> <font color="green">o</font> aplikacích Java &amp; OmegaT</strong></pre>

<p>a procento by mělo být okolo 3/5 = <strong>60%</strong>
</p>

<a name="Glossary"></a>
<h3>Slovník</h3>

<p>Podokno Slovník obsahuje překlad terminologie načtený ze <a href="glossaries.html" title="Slovníky
">souborů slovníku</a>.
 Ukazuje překlad pojmů nalezených v aktuálním segmentu, ale ukazuje jej jen za účelem odkazu a neumožňuje vložit nebo nahradit pojem jeho překladem. OmegaT také podporuje víceslovné pojmy, ale jen na základní úrovni, tzn. že pokud jsou nalezena obě slova daného spojení v aktuálním segmentu, sousloví je zobrazeno.</p>

<p>Formát pro terminologii v podokně slovníku je následovný:</p>

<pre>
   'zdrojový pojem' = 'překlad pojmu'
   Všeobecný komentář o pojmu, pokud existuje
</pre>

<a name="Main_Menu"></a>
<h3>Hlavní menu</h3>

<p>Samozřejmě, můžete používat Hlavní menu k přístupu ke všem funkcím programu OmegaT. Nejpoužívanější funkce jsou dostupné pomocí <a href="keyboardShortcuts.html" title="Klávesové zkratky pro OmegaT
">klávesových zkratek</a>, takže když si na ně zvyknete, nebudete už dále potřebovat přecházet přes menu v průběhu překládání.</p>

<p>Úplný popis všech menu a jejich položek se nachází v dodatku  k <a href="menu.html" title="Hlavní menu">Hlavnímu menu</a>.</p>

<a name="Status_Bar"></a>
<h3>Stavová lišta</h3>

<p>Stavová lišta zobrazuje zprávy vztahující se na běh práce ve spodní části hlavního okna. Tato lišta podává uživateli interaktivní zprávy o specifických operacích, které právě probíhají. Také zobrazuje počet přibližných překladů a nalezených položek ve slovníku pro aktuální segment.</p>

<a name="Other_Windows"></a>
<h2>Další okna</h2>

<a name="Project_Files"></a>
<h3>Soubory projektu</h3>

<p>Okno Soubory projektu zobrazuje seznam souborů projektu a udává ostatní informace o projektu. Zobrazuje se automaticky, když OmegaT načítá projekt. Když je projekt otevřený, můžete používat <a href="keyboardShortcuts.html" title="Klávesové zkratky pro OmegaT
">zkratku <code>Ctrl+L</code> </a> v hlavním okně, pro zavření okna Soubory projektu,  když je zobrazené, nebo jeho otevření, v případě, že je skryto.</p>

<p>Vlastnosti okna Soubory projektu:</p>

<ul>
   <li>Aktivní seznamy všech přeložitelných souborů v projektu. Toto jsou soubory nacházející se v adresáři zdrojových souborů, které <a href="fileFormats.html" title="Podporované formáty souborů">OmegaT může zpracovávat</a>. Kliknutí na vybraný soubor ho přenese do Okna editoru a zde se může pracovat na překladu.</li>
   <li>Počet segmentů v každém souboru se zobrazuje vedle názvu souboru.</li>
   <li>Počet jedinečných (odlišných) segmentů v celém projektu.</li>
   <li>Počet jedinečných segmentů, které jste již přeložili. Aktualizuje se při každém přeložení segmentu.</li>
</ul>

<p>Sada <strong>Jedinečných</strong> segmentů se počítá ze souhrnu všech segmentů a odstraněním všech duplicitních segmentů i s rozlišnou velikostí písmen ("Run" a "run" se považují za rozdílné).</p>

<p>Zhodnocením rozdílu mezi "Počtem segmentů" a "Počtem jedinečných segmentů" dostanete přibližný přehled o tom, kolik opakování máte v textu. Čísla poskytují jen orientační údaje, o tom, jak podstatná ta která opakování jsou: segmenty by mohly být poměrně dlouhé věty opakované několikrát (máte štěstí!) nebo jednoduchá klíčová slova zaplňující tabulku (nemáte až takové štěstí...)</p>

<p>Je možné upravit počet segmentů / jedinečných segmentů úpravou pravidel segmentace. Takové úpravy by_se_nikdy_neměly odehrávat po té, jakmile jste začali projekt překládat. Více informací najdete v části <a href="segmentation.html" title="Segmentace zdroje">Pravidla segmentace</a>.</p>

<p>Do projektu můžete přidat zdrojové soubory kliknutím na tlačítko "Importovat zdrojové soubory ..." Zkopíruje vybrané soubory do adresáře <code>/source</code> a znovu načte projekt pro načtení nových souborů.</p>

<a name="Search_Window"></a>
<h3>Okno Hledat</h3>

<p>Okno Hledat budete používat pro nalezení specifických segmentů v projektu. Současně může být otevřeno několik oken hledání. Pro otevření nového, použijte <a href="keyboardShortcuts.html" title="Klávesové zkratky pro OmegaT
"><code>Ctrl+F</code></a> v hlavním okně.</p>

<p>Okno se skládá z:</p>

<ul>
   <li>Vyhledávací pole pro zadání hledaného řetězce nebo klíčových slov</li>
   <li>Počet označení a přepínacích tlačítek pro změnu parametrů vyhledávání</li>
   <li>Aktivní prostor pro zobrazení výsledků</li>
</ul>

<p>Stisknutí tlačítka pro vyhledávání po zadání řetězce do vyhledávacího pole zobrazí všechny segmenty v projektu, které obsahují hledaný řetězec. OmegaT zachází se všemi identickými segmenty jako s jedním celkem -- pokud změníte jeden z nich, všechny identické segmenty se aktualizují, a zobrazí se první jedinečný segment.</p>

<p>Segmenty jsou zobrazované v takovém pořadí, v jakém se nacházejí v projektu.  Přeložené segmenty se zobrazí s původním textem nahoře a přeloženým textem dole, nepřeložené segmenty se zobrazí jen s původním textem.</p>

<p>Když je nalezen řetězec v jednom ze souborů projektu, můžete na něj kliknout, a tím jej zobrazit v Editoru pro úpravy. Potom se můžete vrátit zpět do okna Hledat a přejít na další nalezený segment, který můžete taktéž upravovat. Takovýto postup je užitečný zejména pro rozsáhlou aktualizaci terminologie.</p>

<p>K dispozici jsou dva druhy vyhledávání:</p>

<ul>
   <li>Přesné vyhledávání hledá zadaný řetězec v aktuálním projektu nebo v jakémkoliv adresáři nebo adresářovém stromě. Přesné hledání podporuje zástupné znaky * a ?. Znak '<strong>*'</strong> zastupuje nula nebo více znaků (vyhledávané položce '<strong>run*'</strong> by například odpovídalo '<strong>run'</strong>, '<strong>runs'</strong> a '<strong>running'</strong>). Znak '<strong>?'</strong> zastupuje konkrétně jeden znak (hledanému '<strong>run?'</strong> by například odpovídalo '<strong>runs'</strong> a '<strong>rung'</strong>, ale ne '<strong>run'</strong> nebo '<strong>running'</strong>). Tímto postupem se prohledává zdroj a překlad.</li>

   <li>Vyhledávání klíčových slov prozkoumá aktuální projekt a ukáže všechny segmenty obsahující všechny vyhledávaná slova, v jakémkoliv pořadí.</li>
</ul>

<p>Můžete také vyhledávat v jakémkoliv adresáři, ale nezapomínejte, že OmegaT může vyhledávat jen v takových <a href="fileFormats.html" title="Podporované formáty souborů">souborech, které podporuje</a>.</p>

<a name="Tag_Validation"></a>
<h3>Ověření tagů</h3>

<a name="Tag_validation_window"></a>
<h4>Okno Ověření tagů</h4>

<p>Okno Ověření tagů se používá na detekci chyb ve formátování přeložených dokumentů. Pro otevření tohoto okna stiskněte <a href="keyboardShortcuts.html" title="Klávesové zkratky pro OmegaT
"><code>Ctrl+T</code></a>.</p>

<p>Okno obsahuje tabulku o třech sloupcích s:</p>

<ul>
   <li>Aktivním odkazem na segment s možnou chybou tagu</li>
   <li>Obsah původního segmentu</li>
   <li>Obsah přeloženého segmentu</li>
</ul>

<p>Nakliknutí odkazu způsobí, že se segment otevře v Editoru.</p>

<a name="Tag_errors"></a>
<h4>Chyby tagů</h4>

<p>Možné chyby tagů jsou následující:</p>

<ul>
   <li>Tag byl ve zdrojovém segmentu, ale byl z přeloženého segmentu vymazán.</li>
   <li>Tag nebyl ve zdrojovém segmentu, ale byl omylem vložený do přeloženého segmentu.</li>
   <li>Pořadí tagů bylo v přeloženém segmentu změněné.</li>
</ul>

<a name="Hints_for_tags_management"></a>
<h4>Tipy pro správu tagů</h4>

<p>Tagy všeobecně představují nějaký druh formátování v původním textu. <strong>Zjednodušení formátování původního textu</strong> ve velké míře přispívá ke snížení počtu tagů. Zjednodušení použitých písem, velikosti písem, barev atd. by mělo být bráno v úvahu, pokud je to možné, pro zjednodušení překladu a snížení počtu možných chyb tagů.</p>

<p>Pokud se chcete blíže seznámit s tím, co všechno se s tagy dá dělat, navštivte sekci <a href="formattedText.html#Tag_operations" title="Práce s Formátovaným textem">Operace s tagy</a>.</p>

<p>Pamatujte, že pokud vás tagy obtěžují a formátování není pro aktuální práci extrémně důležité, odstranění většiny formátování ze zdrojového dokumentu překlad velmi ulehčí.</p>

<p>Pokud potřebujete vidět tagy v OmegaT, ale nepotřebujete ponechat většinu formátování v přeloženém dokumentu, nemusíte tagy do překladu přidávat. V tomto případě <strong>věnujte zvláštní pozornost párovým tagům</strong>. Pokud zůstane jen jeden tag z páru, poškodí formátování vašeho dokumentu a způsobí, že přeložený dokument OpenOffice.org bude neplatný, nebo přeložený HTML soubor bude nečitelný.</p>

<p>Jakmile jsou tagy zahrnuté v samotném textu, je možné použít <a href="segmentation.html" title="Segmentace zdroje">pravidla segmentace</a> pro vytvoření segmentů, které obsahují méně tagů. Toto je pokročilá vlastnost a není přímo určena pro začínající uživatele.</p>

<a name="Help_Browser"></a>
<h3>Prohlížeč Nápovědy</h3>

<p>Prohlížeč nápovědy (který zobrazuje tuto příručku) může být spuštěn stisknutím klávesy <a href="keyboardShortcuts.html" title="Klávesové zkratky pro OmegaT
">F1</a> nebo pomocí <strong>Nápověda -&gt; Uživatelská příručka ...</strong> v <a href="menu.html" title="Hlavní menu">hlavním menu</a>.</p>

<p>V okně uvidíte příručku a dvě tlačítka: <strong>Zpět</strong> a <strong>Obsah</strong>.</p>

<p>uživatelská příručka je HTML dokument s odkazy na různé kapitoly. Kliknutím na odkaz, stejně jak je to běžné ve webovém prohlížeči, zobrazí požadovanou stránku.</p>

<p>Uživatelská příručka se nachází v podadresáři <code>doc</code> v instalačním adresáři OmegaT, takže si můžete prohlížet například anglickou dokumentaci otevřením souboru <code>doc/en/index.hmtl</code> ve vašem internetovém prohlížeči. Tímto způsobem budete moci zobrazovat i externí odkazy, protože vestavěný prohlížeč nápovědy externí internetové odkazy nepřijímá.</p>

<a name="Dialogs"></a>
<h2>Dialogová okna</h2>

<p>Pro změnu nastavení OmegaT a projektů slouží níže uvedená dialogová okna. Všechna jsou popsaná v samostatných odděleních, níže jen shrneme to, na co je lze použít a jak se dají zobrazit.</p>

<ul>
   <li>
      <a href="projectProperties.html" title="Vlastnosti projektu">Vlastnosti projektu</a> slouží k úpravě adresářů projektu a jazyků. Můžete je otevřít pomocí klávesové zkratky <a href="keyboardShortcuts.html" title="Klávesové zkratky pro OmegaT
"><code>Ctrl+E</code></a> nebo výběrem <strong>Projekt -&gt; Vlastnosti ...</strong> z <a href="menu.html" title="Hlavní menu">hlavního menu</a>.</li>

   <li>
      <a href="fontSettings.html" title="Nastavení písma">Nastavení písma</a> je dialogové okno pro úpravu písma, které používá OmegaT pro zobrazení zdroje, překladu, shodných výrazů a pojmů ve slovníku. Otevírá se pomocí položky <a href="menu.html" title="Hlavní menu">hlavního menu</a> <strong>Možnosti -&gt; Písmo ...</strong></li>

   <li>Můžete používat <a href="fileFilters.html" title="Filtry souborů">Možnosti filtrů souborů</a> pro úpravu souborů, které by měly být obsluhované každým z <a href="fileFormts.html" title="Podporované formáty souborů">dostupných filtrů</a>.</li>

   <li>Dialogové okno <a href="segmentation.html" title="Segmentace zdroje">Nastavení segmentace</a> umožňuje měnit způsob, jakým je Váš text segmentovaný. Všimněte si, že segmentace podle vět se zapíná / vypíná v dialogovém okně <a href="projectProperties.html" title="Vlastnosti projektu">Vlastnosti projektu</a>.</li>

   <li>Dialogové okno <a href="translationEditing.html" title="Editace překladu">Nastavení editace</a> mění to, jak bude OmegaT reagovat, když přecházíte mezi segmenty.</li>
</ul>

<hr>
<p><a href="legalNotices.html" title="Právní poznámky">Právní poznámky</a></p>

</body>
</html>