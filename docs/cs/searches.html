<html>
<head>
   <meta http-equiv="content-type" content="text/html; charset=UTF-8">
   <title>Vyhledávání - OmegaT 1.6.2 Uživatelská příručka</title>
</head>
<body>

<h1>Vyhledávání</h1>

<h2>Obsah</h2>

<ul type="none">
   <li>1. <a href="#Search_window">Okno Hledat</a></li>
   <li>2. <a href="#Search_locations">Umístění hledání</a></li>

   <li>3. <a href="#Search_methods">Metody vyhledávání</a>

      <ul type="none">
         <li>3.1. <a href="#Exact searches">Přesné vyhledávání</a></li>
         <li>3.2. <a href="#Keyword_searches">Hledat podle klíčových slov</a></li>
      </ul>
   </li>

   <li>4. <a href="#Searching_using_wildcards">Vyhledávání pomocí zástupných znaků</a></li>

   <li>5. <a href="#Searching_using_regular_expressions">Vyhledávání pomocí regulárních výrazů</a>

      <ul>
         <li>5.1. <a href="#Regular_Expressions_to_use_in_searches">Regulární výrazy používané při vyhledávání</a></li>
         <li>5.2. <a href="#Short_summary_of_regular-expression_constructs">Krátký přehled konstrukcí regulárních výrazů</a></li>
      </ul>
   </li>
</ul>

<a name="Search_window"></a>
<h2>Okno Hledat</h2>

<p>OmegaT poskytuje množství výkonných vyhledávacích funkcí.</p>

<p>Okno Hledat otevřete pomocí zkratky <code>Ctrl+F</code> a zadejte slovo nebo frázi, kterou chcete vyhledat do pole "Hledat".</p>

<p>Nebo vyberte slovo nebo frázi v editačním poli (cílový text aktivního segmentu) a stiskněte <code>Ctrl+F</code>. Slovo nebo fráze je v tomto případě zadané do pole "Hledat" automaticky.</p>

<p>Spuštění okna Hledat vždy otevře samostatné nové okno. Pokud je zapomenete zavírat, můžete se dostat do stavu, kdy bude otevřeno velké množství oken Hledat.</p>

<p>Hledání probíhá jak ve zdrojové, tak v cílové sekci projektu.</p>

<a name="Search_locations"></a>
<h2>Umístění hledání</h2>

<p>Vyberte umístění pomocí zaškrtávacích polí.</p>

<p>Můžete vybrat množství umístění pro vaše hledání:</p>

<ul>
   <li>Pouze projekt (výchozí nastavení)</li>
   <li>Projekt a referenční překladové paměti v /tm/ (označte <i>Prohledávat překladové paměti</i>)</li>
   <li>Jediný soubor nebo adresář obsahující sadu souborů (označte <i>Prohledávat soubory</i>)</li>
</ul>

<p>U posledního případu, bude OmegaT prohledávat jen soubory, které dokáže přečíst (viz <a href="fileFormats">Podporované formáty souborů</a>).</p>

<a name="Search_methods"></a>
<h2>Metody vyhledávání</h2>

<p>Vyberte metodu hledání pomocí přepínacích tlačítek.</p>

<p>Můžete si vybrat mezi dvěma metodami hledání:</p>

<ul>
   <li><strong>Přesné vyhledávání</strong>: hledá segmenty obsahující řetězec, který jste zadali.</li>
   <li><strong>Hledat podle klíčových slov</strong>: hledá segmenty obsahující všechna klíčová slova, která jste zadali, v jakémkoliv pořadí.</li>
</ul>

<p>Pro kteroukoliv z těchto metod můžete vybrat následující tři volby:</p>

<ul>
   <li>
      <strong>Rozlišovat velikost písmen</strong>: pokud je toto vybrané, hledání bude vykonané pro přesný řetězec, který jste zadali; jinak budou velká písmena ignorována.</li>

   <li>
      <strong>Regulární výrazy</strong>: výběr znamená, že s hledaným řetězcem se bude zacházet jako s regulárním výrazem (v případě hledání klíčového slova se to bude brát jako vícenásobný výraz).</li>

   <li>
      <strong>Prohledávat překladové paměti</strong>: když je toto vybrané, všechny překladové paměti jsou zahrnuty v procesu hledání.</li>
</ul>

<a name="Exact_searches"></a>
<h2>Přesné vyhledávání</h2>

<p>Přesné vyhledávání hledá slovní spojení, tj. pokud je zadaných několik slov, budou tato nalezena jen pokud se nacházejí v přesně stejném pořadí. Přesné hledání je podobné hledání "přesného výrazu" v internetovém vyhledávači typu Google.</p>

<a name="Keyword_searches"></a>
<h2>Hledat podle klíčových slov</h2>

<p>Vyberte "Hledat podle klíčových slov" a zadejte jakékoliv množství samostatných slov, oddělených mezerami a v jakémkoliv pořadí, OmegaT zobrazí seznam všech segmentů, ve kterých se všechna tato slova vyskytují. Vyhledávání podle klíčových slov je podobné jako hledání "se všemi slovy" v internetovém vyhledávači typu Google (logika AND).</p>

<a name="Searching_using_wildcards"></a>
<h2>Vyhledávání pomocí zástupných znaků</h2>

<p>V přesném vyhledávání, a i při hledání podle klíčových slov, mohou být použity zástupné vyhledávací znaky '<code>*</code>' a '<code>?</code>' . Pro použití zástupných znaků se ujistěte, že není vybrána volba <strong>regulární výrazy</strong>, jinak budou tyto znaky interpretované jako speciální znaky regulárních výrazů.</p>

<p>Zástupný znak '<code>?</code>' představuje jakýkoliv jediný znak, tj. '<code>b?d</code>' najde výskyty '<code>bad</code>' a '<code>bid</code>'. Zástupný znak '<code>*</code>' představuje jakýkoliv znak nebo několik znaků, tj. '<code>b*d</code>' najde výskyty '<code>bad</code>', '<code>bid</code>', '<code>bold</code>' a '<code>band</code>'.</p>

<p>Pokud chcete vyhledat segmenty obsahující tyto znaky, budete potřebovat zapnout regulární výrazy a citovat je tak, že před ně přidáte zpětné lomítko ('<code>\</code>'), tj. '<code>x\*y</code>' pro nalezení výskytů  '<code>x*y</code>' a '<code>x\?y</code>' pro nalezení výskytů '<code>x?y</code>'.</p>

<a name="Searching_using_regular_expressions"></a>
<h2>Hledání pomocí regulárních výrazů</h2>

<p>Vyhledávání pomocí regulárních výrazů představuje silný nástroj pro hledání výskytů daného řetězce. Je to podobné jako normální hledání, ale umožňuje daleko větší flexibilitu. Na internetu můžete najít jednoduché nápovědy (např. <a href="http://www.regular-expressions.info/quickstart.html" title="http://www.regular-expressions.info/quickstart.html" rel="nofollow">http://www.regular-expressions.info/quickstart.html</a>.)</p>

<a name="Regular_Expressions_to_use_in_searches"></a>
<h3>Použití regulárních výrazů při hledání</h3>

<p>Regulární výrazy použité při vyhledávání jsou takové, které podporuje Java. Pokud potřebujete bližší informace, prosím navštivte tuto stránku: <a href="http://java.sun.com/j2se/1.4.2/docs/api/java/util/regex/Pattern.html"> http://java.sun.com/j2se/1.4.2/docs/api/java/util/regex/Pattern.html</a>.</p>

<a name="Short_summary_of_regular-expression_constructs"></a>
<h4>Krátký přehled konstrukcí regulárních výrazů</h4>

<table border="0" width="80%" cellpadding="1" cellspacing="0" summary="Konstrukce regulárních výrazů a čemu odpovídají">
    <tr bgcolor="#DDEEFF"><th width="10%" align="left" id="construct">Pojem</th><th align="left">Odpovídající výrazy</th></tr>
    <tr><th>&nbsp;</th></tr>
    <tr align="left"><th colspan="2" id="flags">Označení</th></tr>
    <tr><td><tt>(?i)</tt></td><td>Umožňuje hledání bez ohledu na velikost písmen (ve výchozím nastavení se rozlišují velká a malá písmena).</td></tr>
    <tr><th>&nbsp;</th></tr>
    <tr><th align="left" colspan="2" id="characters">Znaky</th></tr>

    <tr><td><strong>x</strong></td><td>Znak <strong>x</strong>, s výjimkou následujících...</td></tr>
    <tr><td><tt>\u</tt><strong>hhhh</strong></td><td>Znak s hexadecimální hodnotou&nbsp;<tt>0x</tt><strong>hhhh</strong></td></tr>
    <tr><td><tt>\t</tt></td><td>Znak tabulátoru (<tt>'\u0009'</tt>)</td></tr>

    <tr><td><tt>\n</tt></td><td>Znak nového řádku (konce řádku) (<tt>'\u000A'</tt>)</td></tr>
    <tr><td><tt>\r</tt></td><td>Znak návratu vozíku (<tt>'\u000D'</tt>)</td></tr>
    <tr><th>&nbsp;</th></tr>
    <tr align="left"><th colspan="2" id="quot">Uvozující znaky</th></tr>

    <tr><td><tt>\</tt></td><td>Lomítko samo o sobě neznamená nic, ale uvozuje následující znak. Toto se vyžaduje, pokud byste chtěli zadání metaznaků <code>!$()*+.&lt;&gt;?[\]^{|}</code> tak, aby odpovídaly samy sobě.</td></tr>
    <tr><td><tt>\\</tt></td><td>Například toto je znak pro hledání zpětného lomítka</td></tr>
    <tr><td><tt>\Q</tt></td><td>Nic neznamená, ale vymezuje všechny znaky až po <tt>\E</tt></td></tr>

    <tr><td><tt>\E</tt></td><td>Nic neznamená, ale končí vymezení započaté pomocí <tt>\Q</tt></td></tr>
    <tr><th>&nbsp;</th></tr>
    <tr align="left"><th colspan="2" id="classes">Třídy znaků</th></tr>
    <tr><td><tt>[abc]</tt></td><td><tt>a</tt>, <tt>b</tt> nebo <tt>c</tt> (jednoduchá třída)</td></tr>

    <tr><td><tt>[^abc]</tt></td><td>Jakýkoliv znak mimo <tt>a</tt>, <tt>b</tt> nebo <tt>c</tt> (negace)</td></tr>
    <tr><td><tt>[a-zA-Z]</tt></td><td><tt>a</tt> až po <tt>z</tt> nebo <tt>A</tt> až po <tt>Z</tt>, včetně (rozsah)</td></tr>

    <tr><th>&nbsp;</th></tr>
    <tr align="left"><th colspan="2" id="predef">Předdefinované třídy znaků</th></tr>
    <tr><td><tt>.</tt></td><td>Jakýkoliv znak (kromě znaků ukončujících řádek)</td></tr>
    <tr><td><tt>\d</tt></td><td>Číslo: <tt>[0-9]</tt></td></tr>
    <tr><td><tt>\D</tt></td><td>Ne-číslo: <tt>[^0-9]</tt></td></tr>

    <tr><td><tt>\s</tt></td><td>Znak mezery: <tt>[ \t\n\x0B\f\r]</tt></td></tr>
    <tr><td><tt>\S</tt></td><td>Znak ne-mezery: <tt>[^\s]</tt></td></tr>
    <tr><td><tt>\w</tt></td><td>Znak slova: <tt>[a-zA-Z_0-9]</tt></td></tr>
    <tr><td><tt>\W</tt></td><td>Znak ne-slova: <tt>[^\w]</tt></td></tr>

    <tr><th>&nbsp;</th></tr>
    <tr align="left"><th colspan="2" id="bounds">Označení hranic</th></tr>
    <tr><td><tt>^</tt></td><td>Začátek řádku</td></tr>
    <tr><td><tt>$</tt></td><td>Konec řádku</td></tr>
    <tr><td><tt>\b</tt></td><td>Hranice slova</td></tr>

    <tr><td><tt>\B</tt></td><td>Hranice ne-slova</td></tr>
    <tr><th>&nbsp;</th></tr>
    <tr align="left"><th colspan="2" id="greedy">Vícenásobné kvantifikátory</th></tr>
    <tr><td colspan="2">Tyto budou představovat tolik, kolik jen mohou. Například: <code>a+</code> bude odpovídat <code>aaa</code> v <code>aaabbb</code></td></tr>

    <tr><td><strong>X</strong><tt>?</tt></td><td><strong>X</strong>, jednou nebo vůbec</td></tr>
    <tr><td><strong>X</strong><tt>*</tt></td><td><strong>X</strong>, nula- nebo vícekrát</td></tr>
    <tr><td><strong>X</strong><tt>+</tt></td><td><strong>X</strong>, jednou nebo vícekrát</td></tr>

    <tr><th>&nbsp;</th></tr>
    <tr align="left"><th colspan="2" id="reluc">Líné kvantifikátory</th></tr>
    <tr><td colspan="2">Tyto budou představovat tak málo, jak jen mohou. Například: <code>a+?</code> bude odpovídat prvnímu <code>a</code> v <code>aaabbb</code></td></tr>
    <tr><td><strong>X</strong><tt>??</tt></td><td><strong>X</strong>, jednou nebo vůbec</td></tr>

    <tr><td><strong>X</strong><tt>*?</tt></td><td><strong>X</strong>, nula- nebo vícekrát</td></tr>
    <tr><td><strong>X</strong><tt>+?</tt></td><td><strong>X</strong>, jednou nebo vícekrát</td></tr>
    <tr><th>&nbsp;</th></tr>
    <tr align="left"><th colspan="2" id="logical">Logické operátory</th></tr>

    <tr><td><strong>XY</strong></td><td><strong>X</strong> následované <strong>Y</strong></td></tr>
    <tr><td><strong>X</strong><tt>|</tt><strong>Y</strong></td><td>Buď <strong>X</strong> a nebo <strong>Y</strong></td></tr>

    <tr><td><tt>(</tt><strong>XY</strong><tt>)</tt></td><td><strong>XY</strong> jako samostatná skupina</td></tr>
</table>

<hr>
<p><a href="legalNotices.html" title="Právní poznámky">Právní poznámky</a></p>

</body>
</html>