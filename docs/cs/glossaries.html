<html>
<head>
   <meta http-equiv="content-type" content="text/html; charset=UTF-8">
   <title>Slovníky - OmegaT 1.6.2 Uživatelská příručka</title>
</head>
<body>

<h1>Slovníky
</h1>

<p>Funkce slovníku je automatická. Pro použití existujícího slovníku ho po vytvoření projektu jednoduše umístěte do adresáře <code>/glossary</code>. Když je projekt otevřený, OmegaT automaticky detekuje soubory slovníku v tomto adresáři. Výrazy v aktivním segmentu, které OmegaT najde v souboru (souborech) slovníku se zobrazují v okně Slovník.</p>

<p>Funkce slovníku nalezne jen přesné shody s položkou ve slovníku (tj. nenalezne skloňované tvary atd.).</p>

<p>Nové záznamy mohou být přidané do souboru / souborů slovníku v průběhu překladu manuálně (např. v textovém editoru), ale nově vložené pojmy budou rozpoznané až po znovunačtení projektu.</p>

<a name="File_Format"></a>
<h2>Formát souboru</h2>

<p>Soubory slovníku jsou soubory v prostém textu a obsahují tři sloupce; ve sloupcích oddělených tabulátorem se nachází zdrojový (první sloupec) a cílový (druhý sloupec) výraz. Třetí sloupec může být použitý pro dodatečné informace.</p>

<p>Soubory slovníku mohou být buď v předvoleném kódování systému (v tomto případě by soubory měly mít příponu <code>.tab</code>) nebo v kódování UTF-8 (v tomto případě, by měly mít příponu <code>.utf8</code>).</p>

<p>Například slovníky vytvořené pomocí funkce textového exportu Trados Multiterm mohou být používané přímo bez další změny, s podmínkou, že se opatří příponou <code>.tab</code> a pole zdrojového a cílového pojmu představují první dvě pole.</p>

<hr>
<p><a href="legalNotices.html" title="Právní poznámky">Právní poznámky</a></p>

</body>
</html>