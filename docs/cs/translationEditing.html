<html>
<head>
   <meta http-equiv="content-type" content="text/html; charset=UTF-8">
   <title>Editace překladu - Omega 1.6.2 Uživatelská příručka</title>
</head>
<body>

<h1>Editace překladu</h1>

<p>Při překladu svých souborů přecházíte ze segmentu na segment, v daném okamžiku je pro úpravu aktivní jen jeden segment. Při přesunu mezi segmenty může, ale nemusí být pole pro editaci zaplněné nějakým textem. Například, když se přesunete na přeložený segment, bude pole pro editaci vždy zaplněné existujícím překladem, takže můžete editovat svůj předcházející překlad.</p>

<p>Ale když se přesunete na segment, který ještě nebyl přeložený, může OmegaT do segmentu vložit text, který nastavíte pro vkládání, takže editujete způsobem, jakým chcete:</p>

<ul>
   <li>Omega T může automaticky vkládat do pole pro editaci zdrojový text. Toto je obzvláště užitečné pro text obsahující spoustu obchodních značek a jiných vlastních jmen, které je zapotřebí nechat nezměněné. Přejděte na <strong>Možnosti -&gt; Nastavení editace...</strong> a ujistěte se, že je označeno tlačítko <strong>Zdrojový text</strong>.</li>

   <li>Nebo může OmegaT nechat pole pro editaci prázdné. Tato možnost Vám umožní překlad bez potřeby odstraňovat zdrojový text, a tak Vám ušetří množství přebytečných úderů na klávesy mazání (<code>Ctrl+A</code> a <code>Del</code>). Přejděte na <srong>Volby -&gt; Nastavení editace...</strong> a vyberte <strong>Ponechat segment prázdný</strong>.</li>

   <li>OmegaT může také vložit překlad řetězce nejpodobnější tomu, který právě překládáte. Přejděte na <strong>Možnosti -&gt; Nastavení editace...</strong> a vyberte <strong>Vložit nejpřibližnější překlad</strong>, pak nastavte minimální podobnost, kterou by měly mít shodné položky na to, aby byly vloženy automaticky.</li>
</ul>

<p>Pro nastavení následujících položek v OmegaT přejděte na <strong>Možnosti -&gt; Nastavení editace...</strong></p>

<ul>
   <li>Ujistěte se, že je vybrané přepínací tlačítko <strong>Zdrojový text</strong>. Toto je výchozí nastavení, takže nejpravděpodobněji bude označené právě toto.</li>

   <li>Vyberte <strong>Ponechat segment prázdný</strong> .</li>

   <li>Zaškrtněte označení <strong>Vložit nejpřibližnější překlad</strong> a nastavte minimální podobnost, kterou by měly mít shodné položky na to, aby byly vloženy automaticky. Můžete také chtít upravit předponu pro rozlišení vložených přibližných překladů.</li>
</ul>

<p>... a klikněte na <strong>OK</strong></p>

<a name="Text_To_Store"></a>
<h2>Text pro vložení</h2>

<p>Dokumenty, které potřebujete přeložit, mohou obsahovat obchodní značky, názvy nebo jiná vlastní jména, která by měla v přeložených dokumentech zůstat stejná. Existují dva postupy pro segmenty, které obsahují jen takový neměnitelný text.</p>

<p>Za prvé, můžete si vybrat nepřekládat tyto segmenty, pokud byste si nezapamatovali, že tyto segmenty jsou neměnitelné, mohli byste je přeložit v průběhu revize překladu, a to v tom případě, že by program OmegaT tyto segmenty ohlásil jako nepřeložené. Toto odpovídá výchozímu nastavení.</p>

<p>Za druhé, můžete oznámit programu OmegaT, aby vkládal překlad, dokonce i pokud je shodný se zdrojovým textem, takže OmegaT si bude pamatovat, že jste si text prohlédli a rozhodli jste se ho přeložit jako ten samý text.  Přejděte na <strong>Možnosti -&gt; Nastavení editace</strong> a zaškrtněte označení <strong>Povolit překlad rovnající se zdroji</strong>.</p>

<hr>
<p><a href="legalNotices.html" title="Právní poznámky">Právní poznámky</a></p>

</body>
</html>