<html>
<head>
   <meta http-equiv="content-type" content="text/html; charset=UTF-8">
   <title>Főmenü - OmegaT 1.6.2 felhasználói kézikönyv</title>
</head>
<body>

<h1>Főmenü</h1>

<p>Az OmegaT minden funkciója elérhető a szerkesztőablak tetején lévő menüsorról. Számos funkció használható <a href="keyboardShortcuts.html">gyorsbillentyűkkel</a> is.</p>

<p>A <strong><code>Ctrl</code></strong>-t használó funkciók a Windows, UNIX és UNIX-szerű rendszerekben a <strong><code>Ctrl</code></strong> vagy <strong><code>Control</code></strong> billentyű nyomva tartása mellett érhetők el. A Mac OS X rendszert használók helyette az Apple-billentyűt <img src="images/AppleKey.gif" alt="Apple-billenytű" width="19" height="19"> használhatják.</p>

<h2>Tartalomjegyzék</h2>
<ul type="none">
   <li>1. <a href="#Project_Menu">A Projekt menü</a></li>
   <li>2. <a href="#Edit_Menu">A Szerkesztés menü</a></li>
   <li>3. <a href="#Go_to_Menu">Az Ugrás menü</a></li>
   <li>4. <a href="#Tools_Menu">Az Eszközök menü</a></li>
   <li>5. <a href="#Options_Menu">A Beállítások menü</a></li>
   <li>6. <a href="#Help_Menu">A Súgó menü</a></li>
</ul>

<a name="Project_Menu"></a>
<h4>A Projekt menü</h4>

<p>
<dl>
   <dt>Új</dt>
   <dd>Létrehoz és megnyit egy új projektet. A projekt létrehozásához használt párbeszédablak ugyanaz, mint a <a href="projectProperties.html">projekt szerkesztéséhez használt párbeszédablak</a>.</dd>

   <dt>Nyitás <code>&lt;Ctrl+O&gt;</code></dt>
   <dd>Megnyit egy korábban létrehozott projektet.</dd>

   <dt>Forrásszövegek importálása...</dt>
   <dd>Átmásolja a kiválasztott állományokat a <code>/forrás</code> könyvtárba és az újak betöltéséhez újból betölti a projektet.</dd>

   <dt>Betöltés ismét</dt>
   <dd>Újból betölti a projektet a kívülről módosított állományok változásainak, a régebbi fordítási memóriáknak és szójegyzékeknek a figyelembevétele végett.</dd>

   <dt>Bezárás</dt>
   <dd>Menti a fordítást és bezárja a projektet.</dd>

   <dt>Mentés <code>&lt;Ctrl+S&gt;</code></dt>
   <dd>Elmenti a fordítást a projekt fordítási memóriájába. Az OmegaT 10 percenként és a projekt bezárásakor vagy a programból való kilépéskor automatikusan menti a fordítást.</dd>

   <dt>Lefordított állományok létrehozása</dt>
   <dd>A szövegfordítások alapján létrehozza a célnyelvi dokumentumokat. A dokumentumok a <code>/célnyelvi</code> könyvtárba kerülnek.</dd>

   <dt>Beállítások <code>&lt;Ctrl+E&gt;</code></dt>
   <dd>Megjeleníti a <a href="projectProperties.html">Projekt beállításai</a> párbeszédablakot a projekt nyelveinek és a mappák helyének a beállításához.</dd>

   <dt>Projektfájlok... <code>&lt;Ctrl+L&gt;</code></dt>
   <dd>Bezárja vagy megnyitja a <a href="userInterface.html#Project_Files">Projektfájlok</a> ablakot (attól függően, hogy nyitva vagy zárva van-e).</dd>

   <dt>Kilépés <code>&lt;Ctrl+Q&gt;</code></dt>
   <dd>Menti a projektet és kilép az OmegaT-ből. Ha kézzel nem mentette a projektet, megkérdezi, hogy tényleg ki akar-e lépni a programból.</dd>
</dl>
</p>

<a name="Edit_Menu"></a>
<h4>A Szerkesztés menü</h4>

<p>A legtöbb programban meglévő funkciókat (másolás/kivágás/beillesztés) a menü nem tartalmazza, ezek az adott rendszer gyorsbillentyűivel érhetők el. Például Windows esetén:</p>

<p>
<dl>
   <dt>Másolás <code>&lt;Ctrl+C&gt;</code></dt>
   <dd>A kiválasztott szöveget a vágólapra másolja.</dd>

   <dt>Kivágás <code>&lt;Ctrl+X&gt;</code></dt>
   <dd>A kiválasztott szöveget törli, egyben a vágólapra másolja.</dd>

   <dt>Beillesztés <code>&lt;Ctrl+V&gt;</code></dt>
   <dd>A vágólapról a szöveget a kurzor helyére szúrja be.</dd>
</dl>
</p>

<p>A menü az alábbi funkciókat tartalmazza:</p>

<p>
<dl>
   <dt>Utolsó lépés visszavonása <code>&lt;Ctrl+Z&gt;</code></dt>
   <dd>Visszatér az előző szerkesztési lépés előtti állapothoz. A módosított szövegdarab ellenőrzése után nem használható.</dd>

   <dt>Utolsó művelet megismétlése <code>&lt;Ctrl+Y&gt;</code></dt>
   <dd>Visszatér az előzőleg törölt szerkesztési lépés előtti állapothoz. A módosított szövegdarab ellenőrzése után nem használható.</dd>

   <dt>Fordítás felülírása <code>&lt;Ctrl+R&gt;</code></dt>
   <dd>Felülírja az egész célnyelvi szövegdarabot a kiválasztott (alapbeállításban az első) bizonytalan egyezéssel.</dd>

   <dt>Fordítás beszúrása <code>&lt;Ctrl+I&gt;</code></dt>
   <dd>A kiválasztott bizonytalan egyezést beszúrja a kurzor helyére. Beszúrásakor akkor sem írja felül a célnyelvi szöveget, ha azt kijelölte.</dd>

   <dt>Felülírás a forrással <code>&lt;Shift+Ctrl+R&gt;</code></dt>
   <dd>Felülírja az egész célnyelvi szövegdarabot a forrásszöveggel.</dd>

   <dt>Forrás beszúrása <code>&lt;Shift+Ctrl+Shift+I&gt;</code></dt>
   <dd>A kurzor helyére beszúrja a forrásszöveget.</dd>

   <dt>Keresés a projektben <code>&lt;Ctrl+F&gt;</code></dt>
   <dd>Megnyit egy új <a href="userInterface.html#Search_Window">keresőablakot</a>.</dd>

   <dt>#N. számú bizonytalan egyezés kiválasztása <code>&lt;Ctrl+N&gt;</code> (az N 1 és 5 között lehet)</dt>
   <dd>A szövegdarab cseréjéhez vagy beszúráshoz kiválasztja az N. számú bizonytalan egyezést az Egyezések ablakból. A <a href="userInterface.html#Fuzzy_Matches">Bizonytalan egyezések</a> fejezetből részletesen megtudhatja a színkódolást.</dd>
</dl>
</p>

<a name="Go_to_Menu"></a>
<h4>Az Ugrás menü</h4>

<p>
<dl>
   <dt>Következő fordítandó szövegdarab <code>&lt;Ctrl+U&gt;</code></dt>
   <dd>A fordítási memóriában nem talált következő szövegdarabra ugrik.</dd>

   <dt>Következő szövegdarab <code>&lt;Ctrl+N&gt;</code>, <code>&lt;Enter&gt;</code> / <code>&lt;Tab&gt;</code>
   </dt>
   <dd>A következő szövegdarabra ugrik. Ha a pillanatnyi szövegdarab az adott állomány utolsó szövegdarabja, a következő szöveg első darabjára ugrik.</dd>

   <dt>Előző szövegdarab <code>&lt;Ctrl+P&gt;</code>, <code>&lt;Ctrl+Enter&gt;</code> / <code>&lt;Ctrl+Tab&gt;</code>
   </dt>
   <dd>Az előző szövegdarabra ugrik. Ha a pillanatnyi szövegdarab az adott állomány első szövegdarabja, akkor az előző szöveg utolsó darabjára ugrik.</dd>
</dl>
</p>

<a name="Tools_Menu"></a>
<h4>Az Eszközök menü</h4>

<p>
<dl>
   <dt>Jelölők ellenőrzése <code>&lt;Ctrl+T&gt;</code></dt>
   <dd>Formázott állományokban ellenőrzi a hiányzó vagy áthelyezett jelölőket. Megjeleníti a jelölőhibát tartalmazó szövegdarabokat. A <a href="userInterface.html#Tag_Validation">Jelölő-ellenőrzés</a> ablakban jelennek meg a szövegdarabok, a <a href="formattedText.html">Formázott szöveg kezelése</a> ablak pedig megmutatja, hogy miért.</dd>
</dl>
</p>

<a name="Options_Menu"></a>
<h4>A Beállítások menü</h4>

<p>
<dl>
   <dt>Továbblépés tabulátorral</dt>
   <dd>A szövegdarab ellenőrzésére szolgáló billentyűt <code>&lt;Tab&gt;</code>-ra állítja az alapbeállítás szerinti <code>&lt;Enter&gt;</code> helyett. Ez a beállítás kapóra jöhet egyes kínai, japán vagy koreai karakteríró rendszerek esetén.</dd>

   <dt>Betű...</dt>
   <dd>Megjeleníti a <a href="fontSettings.html">Betűbeállítások</a> párbeszédablakot, melyben beállítható a szöveg megjelenítésére használatos betűkészlet. A régi számítógépet használóknak tanácsos betűkészletüket lecserélni a projekt megnyitása előtt, ellenkező esetben romolhat a gép teljesítménye. A legreménytelenebbnek a G4 + Mac OS X + japán kombináció tűnik.</dd>

   <dt>Állományszűrők...</dt>
   <dd>Megjeleníti az <a href="fileFilters.html">Állományszűrők</a> párbeszédablakot az állománykezelés és -feldolgozás beállításához.</dd>

   <dt>Szövegdarabolás...</dt>
   <dd>Megnyitja a <a href="segmentation.html">Forrásszöveg darabolása</a> párbeszédablakot a szövegdarabolás beállításához.</dd>

   <dt>Szerkesztési mód...</dt>
   <dd>Megjeleníti a <a href="translationEditing.html">Fordítás szerkesztése</a> párbeszédablakot a célnyelvi mező tartalmának beállításához.</dd>

   <dt>Főablak visszaállítása</dt>
   <dd>Visszaállítja az OmegaT főablakának elemeit (szerkesztő, egyezések és szójegyzék ablaka) eredeti állapotukba. Akkor használja ezt a funkciót, ha egy vagy több összetevőt elmozdított vagy elrejtett és nem tudja a kívánt módon visszaállítani..</dd>
</dl>
</p>

<a name="Help_Menu"></a>
<h4>A Súgó menü</h4>

<p>
<dl>
   <dt>Felhasználói kézikönyv... <code>&lt;F1&gt;</code></dt>
   <dd>Egy külön <a href="userInterface.html#Help_Browser">Súgó böngészése</a> ablakban megnyitja ezt a kézikönyvet.</dd>

   <dt>Névjegy...</dt>
   <dd>Megjeleníti a köszönetnyilvánításokat, a szerzői jogra és az engedélyezésre vonatkozó tudnivalókat.</dd>
</dl>
</p>

<hr>
<p><a href="legalNotices.html" title="Jogi tudnivalók">Jogi tudnivalók</a></p>

</body>
</html>