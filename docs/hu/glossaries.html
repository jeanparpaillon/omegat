<html>
<head>
   <meta http-equiv="content-type" content="text/html; charset=UTF-8">
   <title>Szójegyzékek - OmegaT 1.6.2 felhasználói kézikönyv</title>
</head>
<body>

<h1>Szójegyzékek</h1>

<p>A szójegyzékek funkciója automatikusan működik. Ha egy meglévő szójegyzéket kíván használni, a projekt létrehozása után tegye a  <code>/szójegyzék</code> könyvtárba. Az OmegaT automatikusan felismeri a szójegyzékeket ebben a könyvtárban, amikor egy projektet megnyit. Azok az adott szövegrészben lévő kifejezések, amelyeket az OmegaT megtalál a szójegyzék(ek)ben, megjelennek a Szójegyzék ablakban.</p>

<p>A szójegyzékek funkciója csak pontos megfeleléseket talál (vagyis a ragozott alakokat stb. nem).</p>

<p>Új kifejezéseket közvetlenül felvehet a szójegyzék(ek)be a fordítás során (például egy szövegszerkesztővel), de az újonnan felvitt kifejezéseket a rendszer csak akkor ismeri fel, ha a projektet újból betölti.</p>

<a name="File_Format"></a>
<h2>Állományforma</h2>

<p>A szójegyzékek egyszerű szöveges állományok, három oszlopos, tabulátorral elválasztott bejegyzésekkel, melyek közül az első oszlopba kerülnek a forrásnyelvi, a másodikba a célnyelvi kifejezések. A harmadik oszlop kiegészítő információt tartalmazhat.</p>

<p>A szójegyzékek készülhetnek a rendszer alapbeállítás szerinti kódolásával (ilyenkor a kiterjesztésük <code>.tab</code>), illetve UTF-8-ban (ekkor a kiterjesztés <code>.utf8</code>).</p>

<p>Például a Trados Multiterm szövegexportálási funkciójával mentett szójegyzékek módosítás nélkül használhatók, ha a <code>.tab</code> kiterjesztéssel látja el őket, és a forrás- és célnyelvi mező az első két mező.</p>

<hr>
<p><a href="legalNotices.html" title="Jogi tudnivalók">Jogi tudnivalók</a></p>

</body>
</html>