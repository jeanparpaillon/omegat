<html>
<head>
   <meta http-equiv="content-type" content="text/html; charset=UTF-8">
   <title>A projekt beállításai - OmegaT 1.6.2 felhasználói kézikönyv</title>
</head>
<body>

<h1>A projekt beállításai</h1>

<p>Ebben a párbeszédablakban módosíthatók a projektmappák és a nyelvek. Megnyitása a <a href="keyboardShortcuts.html" title="Az OmegaT gyorsbillentyűi"><code>Ctrl+E</code></a> lenyomásával vagy a <a href="menu.html" title="Főmenü">főmenü</a> <strong>Projekt -&gt; Beállítások...</strong> pontjából lehetséges.</p>

<p>A párbeszédablak elemei:</p>

<ul>
   <li>A projekt forrás- és célnyelvének beállítása a legördülő menük segítségével</li>
   <li>Szövegdarabolási beállítások jelölése</li>
   <li>Projektmappák beállítására szolgáló terület</li>
</ul>

<p>Mindegyik mező szerkeszthető. Vagy gépelje be a nyelvek nevét, vagy válasszon a lenyíló menükből. A nem létező mappák nevét begépelheti, az OmegaT pedig létrehozza őket.</p>

<a name="Modifying_Project_Properties_Half-Way"></a>
<h3>A projekt beállításainak módosítása a folyamat közben</h3>

<p>Fordítás során bármikor módosíthatja a projekt beállításait, noha törekednie kell ennek elkerülésére. A fordítás megkezdése után tekintsen minden beállítást véglegesnek, hacsak valamilyen súlyos hibát nem észlel.</p>

<p>Konkrétan:</p>

<ul>
   <li>A nyelvek módosítása következtében a használatban lévő fordítási memóriák használhatatlanná válhatnak, mivel a megadott és az új nyelvek eltérőek lesznek.</li>

   <li>A szövegdarabolási beállítások módosítása miatt néhány már lefordított szöveget a program szétvághat vagy egyesíthet, így gyakorlatilag "lefordítatlan" állapotba kerülhetnek, noha a régi, de most már nem egyező fordítás még mindig ott van a memóriában. Az OmegaT a mondatdarabolást korábban nem használó <a href="translationMemories.html#Upgrading_Translation_Memories" title="Fordítási memóriák"> régi fordítási memóriákat frissíteni tudja</a>, de megfordítva nem, mint ahogy a fordítási memóriát sem tudja módosítani, ha fordítás közben meggondolja magát.</li>

   <li>A projektmappák módosításával az állományok nem helyeződnek át a régi mappákból az újakba, így előfordulhat, hogy sem Ön, sem az OmegaT nem fogja tudni azonosítani a mappákat és azt, melyikük van éppen használatban.</li>
</ul>

<p>A munka megvédésével kapcsolatosan lásd az <a href="preventingDataLoss.html" title="Adatvesztés elkerülése">
Adatvesztés elkerülése</a> c. részt.</p>

<hr>
<p><a href="legalNotices.html" title="Jogi tudnivalók">Jogi tudnivalók</a></p>

</body>
</html>