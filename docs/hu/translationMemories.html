<html>
<head>
   <meta http-equiv="content-type" content="text/html; charset=UTF-8">
   <title>Fordítási memóriák - OmegaT 1.6.2 felhasználói kézikönyv</title>
</head>
<body>

<h1>Fordítási memóriák</h1>

<h2>Tartalomjegyzék</h2>

<ul type="none">
   <li>1. Az <a href="#OmegaT_and_TMX_files">OmegaT és a TMX-állományok</a>

      <ul type="none">
         <li><a href="#TMX_files_location_and_purpose">A TMX-állományok helye és rendeltetése</a></li>
         <li><a href="#TMX_files_and_language">A TMX-állományok helye és a nyelv</span></a></li>
      </ul>
   </li>

   <li>2. <a href="#Keeping_a_memory_of_your_translation_with_OmegaT">Az OmegaT-vel készült fordítás megőrzése</a></li>

   <li>5. <a href="#Using_memories_created_by_other_translation_tools">Más fordítási eszközökkel készült memóriák</span></a>

      <ul type="none">
         <li>5.1. <a href="#Importing_files">Állományok importálása</a></li>
         <li>5.2. <a href="#Imported_files_handling">Importált állományok kezelése</a></li>
      </ul>
   </li>

   <li>6. <a href="#Using_OmegaT_translation_memories_in_other_translation_tools">Az OmegaT-vel készült memóriák felhasználása más fordítási eszközökben</a></li>
   <li>7. <a href="#Upgrading_Translation_Memories">Fordítási memóriák frissítése</a></li>
</ul>

<a name="OmegaT_and_TMX_files"></a>
<h2>Az OmegaT és a TMX-állományok</h2>

<a name="TMX_files_location_and_purpose"></a>
<h3>A TMX-állományok helye és rendeltetése</h3>

<p>Az OmegaT a TMX-állományokat 3 különböző helyen használja.</p>

<ul>
   <li>Az /omegat/ mappában van a <strong>project_save.tmx</strong> és esetlegesen a TMX-állományokról készült biztonsági mentések. A project_save.tmx állomány tartalmazza a projekt kezdete óta rögzített <strong>összes</strong> szövegdarabot.</li>

   <li>A projekt főmappájába 3 TMX-állomány kerül: a <strong>&lt;projekt_neve&gt;-omegat.tmx</strong>, a <strong>&lt;projekt_neve&gt;-level1.tmx</strong> és a <strong>&lt;projekt_neve&gt;-level2.tmx</strong>, ahol a <code>&lt;projekt_neve&gt;</code> megegyezik a projekt nevével. Ezek az állományok TMX-állományokba exportálódnak és csak a lefordított párokat tartalmazzák.<ul>
         <li>A &lt;projekt_neve&gt;-level1.tmx olyan TMX, amely csak szöveges információkat tartalmaz.</li>

         <li>A &lt;projekt_neve&gt;-level2.tmx olyan TMX, amelyben helyet kapnak az OmegaT saját jelölői megfelelő TMX-jelölők formájában, így ez az állomány a formázási információkkal együtt felhasználható akár olyan fordítási eszközben, amely támogatja a 2. szintű TMX-memóriák használatát, akár magában az OmegaT-ben.</li>

         <li>A &lt;projekt_neve&gt;-omegat.tmx olyan TMX, amelyben helyet kapnak az OmegaT saját formázási jelölői, így ez az állomány a formázási információkkal együtt felhasználható egy másik OmegaT projektben.</li>
      </ul>
   </li>

   <li>A /tm/ mappa tetszőleges számú TMX-állományt tartalmazhat. Az ilyen állományoknak helyesen formált TMX-állományoknak kell lenni és egyaránt tartalmazhatnak csak szöveges információt (1. szintű TMX), OmegaT szerinti szöveges és formázási információt (omegat TMX), illetve TMX szerinti szöveges és formázási információt (2. szintű  TMX).</li>
</ul>

<a name="TMX_files_and_language"></a>
<h3>A TMX-állományok helye és a nyelv</h3>

<p>A TMX-állományok olyan <i>fordítási egységekből</i> állnak, amelyek különböző nyelveken rögzített egyenértékű szövegdarabokat jelentenek. A fordítási egység legalább két <i>fordításiegység-változatból</i> (tuv) épül fel. Ezek bármelyike lehet forrásszöveg vagy célnyelvi szöveg.</p>

<p>A projekt beállításai döntik el, melyik lesz a forrásnyelv, melyik a célnyelv. Így az OmegaT a forrásnyelvi kódnak megfelelő <strong>tuv</strong>-ot veszi alapul forrásszövegként, a célnyelvnek megfelelő <strong>tuv</strong>-ot pedig célnyelvi szövegdarabként kezeli.</p>

<p>A nyelvkódok különféle formákban léteznek. Az OmegaT jelenleg csak azokat a kódokat ismeri fel, amelyek:</p>

<ul><li>A nyelvkódot két betűvel jelölik (pl.: <strong>JA</strong> a japán esetén)</li></ul>

<p>vagy</p>

<ul><li>A nyelvkódot két betűvel és a kétbetűs országkóddal jelölik, közöttük kötőjellel (pl.: <strong>JA-JP</strong> a Japánban használt japán esetén)</li></ul>

<p>Ha teljes az egyezés a projekt nyelvkódjai és a TMX nyelvkódjai között, a szövegdarabok betöltődnek a memóriába. Ha a kódok csak a nyelv tekintetében egyeznek, de az országot illetően nem, a szövegdarabok szintén betöltődnek a memóriába. Ha sem a nyelvkód, sem az országkód nem egyezik, akkor a szövegdarabok nem töltődnek be a memóriába.</p>

<a name="Keeping_a_memory_of_your_translation_with_OmegaT"></a>
<h2>Az OmegaT-vel készült fordítás megőrzése</h2>

<p>A project_save.tmx állomány tartalmazza a projekt kezdete óta rögzített <strong>összes</strong> szövegdarabot. Ha bármilyen módosítást hajt végre például a projekt darabolásán, a project_save.tmx rögzíteni fogja az újonnan fordított párokat, de megőrzi az összes korábbi információt is. Ez esetlegesen az Egyezések ablakban <strong>pár nélküli szövegdarabok</strong> megjelenését idézheti elő. Az ilyen egyezések már nem létező, a módosítások végrehajtása előtte szövegdarabokra hivatkoznak. Ha a módosítás tévesen történt, térjen vissza a korábbi beállításhoz, melynek eredményeként a korábban rögzített egyezések ismét megjelennek majd.</p>

<a name="Using_memories_created_by_other_translation_tools"></a>
<h2>Más fordítási eszközökkel készült memóriák</h2>

<a name="Importing_files"></a>
<h3>Állományok importálása</h3>

<p>Az OmegaT (1. és 2. szintű) 1.1-1.4b verziójú TMX importálását támogatja. Ennek köszönhetően az OmegaT képes beolvasni más eszközökkel készített fordítási memóriákat.</p>

<p>Ugyanakkor az OmegaT nem <i>teljesen</i> támogatja 2. szintű TMX importálását (melyek a fordítás mellett a formázást is tartalmazzák), ezért a bizonytalan egyezések minősége 2. szintű TMX importálásakor valamivel alacsonyabb lesz.</p>

<a name="Imported_files_handling"></a>
<h3>Importált állományok kezelése</h3>

<p>Az OmegaT igen szigorú eljárások révén kezeli a fordítási memóriákat (azaz a TMX-állományokat).</p>

<p>Ha egy állományban bármilyen hibát észlel, azt az OmegaT be sem tölti.</p>

<p>Egyes eszközök bizonyos esetekben hibás TMX-állományokat állítanak elő. Ha ilyet kíván az OmegaT-ben referenciaként használni, a hibákat el kell hárítania, ha az állományt az OmegaT nem fogadja el. A hibaelhárítás egyszerű művelet, az OmegaT pedig útmutatást ad a kapcsolódó hibaüzenettel. Ha elakad, segítséget kérhet a felhasználói csoporttól.</p>

<a name="Using_OmegaT_translation_memories_in_other_translation_tools"></a>
<h2>Az OmegaT-vel készült memóriák felhasználása más fordítási eszközökben</h2>

<p>Az OmegaT (mind 1., mind 2. szintű) 1.1-1.4b verziójú TMX-állományokat exportál. A 2. szintű exportálás nem szabványos szint, ugyanakkor elegendő ahhoz, hogy megfelelő egyezéseket állítson elő 2. szintű TMX-et támogató fordítási eszközök számára.</p>

<p>Ha csak szöveges információra van szüksége (formázásra viszont nem), használja az OmegaT által előállított 1. szintű állományt.</p>

<a name="Upgrading_Translation_Memories"></a>
<h2>Fordítási memóriák frissítése</h2>

<p>Az OmegaT korábbi verzióival csak bekezdésekre darabolhatta a forrásszöveget, emellett a formázást jelölő elemek számozása sem volt következetes HTML és Open Document típusú állományok esetén. Az OmegaT 1.6.2 az ilyen TMX-állományokat kapásból észleli és frissíti, így jobb lesz a bizonytalan egyezések minősége és jobban támogatja a meglévő fordításokat, ezért ezeket nem szükséges újból előállítani.</p>

<p>Egy projekt TMX-ét csak egyszer frissíti, majd frissített formában rögzíti, a korábbi TMX-állományokat pedig a projekt minden egyes betöltésekor menet közben frissíti. Ne feledje, hogy az OmegaT 1.6.2 változata esetén az állományszűrők módosítása teljesen más daraboláshoz vezethet, ezért egyes esetekben előfordulhat, hogy a fordítást kézzel kell frissítenie.</p>

<hr>
<p><a href="legalNotices.html" title="Jogi tudnivalók">Jogi tudnivalók</a></p>

</body>
</html>