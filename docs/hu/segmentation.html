<html>
<head>
   <meta http-equiv="content-type" content="text/html; charset=UTF-8">
   <title>Forrásszöveg darabolása - OmegaT 1.6.2 felhasználói kézikönyv</title>
</head>
<body>

<h1>Forrásszöveg darabolása</h1>

<h2>Tartalomjegyzék</h2></div>

<ul type="none">
   <li>1. <a href="#Segmentation_Basics">A szövegdarabolás alapjai</a></li>

   <li>2. <a href="#Sentence_Segmentation">Mondatdarabolás</a>

      <ul>
         <li>2.1. <a href="#About_Rules">A szabályokról</a></li>

         <li>2.2. <a href="#Rules_Setup">Szabályok beállítása</a>

            <ul>
               <li>2.2.1. <a href="#Sets_of_Rules">Szabálykészletek</a></li>
               <li>2.2.2. <a href="#Simple_examples">Egyszerű példák</a></li>
            </ul>
         </li>

         <li>2.3. <a href="#Regular_Expressions_to_use_in_segmentation_rules">Darabolási szabályokban használható reguláris kifejezések</a>

            <ul>
               <li>2.3.1. <a href="#Short_summary_of_regular-expression_constructs">A reguláris kifejezések rövid összegzése</a></li>
            </ul>
         </li>
      </ul>
   </li>
</ul>

<a name="Segmentation_Basics"></a>
<h2>A szövegdarabolás alapjai</h2>

<p>A fordítási memóriák szövegdaraboknak nevezett egységekre épülnek. Egy-egy szöveg többféleképpen feldarabolható.</p>

<p>Az OmegaT először szerkezeti szintű darabolást hajt végre a szövegen. Ez alatt csak a forrásállomány szerkezete alapján állítja elő a szövegdarabokat. A szöveges állományok feldarabolhatók például sortörésnél, üres sornál, illetve szerkezeti szinten el is maradhat a feldarabolásuk. A formázott állományok (OpenOffice.org, OpenDocument, XHTML- és HTML-dokumentumok) blokkonként (bekezdésjelenként) tagolódnak.</p>

<p>A lefordítható objektumattribútumok (XHTML- vagy HTML-állományokban) szintén külön szövegdarabokba kerülnek.</p>

<p>Az OmegaT alkalmazhat mondatonkénti darabolást is. A mondatonkénti darabolás a szerkezeti szintű darabolást követően kerül sorra. Az egyes folyamatok során keletkező darabok módosítására (szétválasztására vagy egyesítésére) azonban a fordítás alatt nincs lehetőség. Ez beismerten az OmegaT egyik hiányossága.</p>

<p>Ha nem elégedett a darabolással, kívülről módosítania kell a forrásszöveget és/vagy a mondatdarabolási szabályokat. Ha ezzel elkészült, a projektet újból be kell töltenie ahhoz, hogy a módosításait a rendszer figyelembe vegye.</p>

<a name="Sentence_Segmentation"></a>
<h2>Mondatdarabolás</h2>

<p>Amikor az OmegaT a forrásállományt logikai egységekre darabolta - formázott állományok esetén ez általában a bekezdésekre tagolást jelenti -, ezeket az egységeket tovább darabolja mondatokra, hacsak a mondatdarabolást ki nem kapcsolja. Elvileg az OmegaT a logikai egységeket tetszőleges darabokra tudja feldarabolni az Ön által megadott beállításnak megfelelően. <strong>Alapbeállításban</strong> azonban az OmegaT <strong>mondatra darabolást</strong> végez.</p>

<p>A mondatdarabolás kialakítása a <a href="http://www.lisa.org/standards/srx/">Segmentation Rules eXchange (SRX)</a> szabvány szem előtt tartásával történt, jóllehet, jelen változatában az OmegaT még nem támogatja az összes SRX-funkciót és nem képes az SRX-forma szerint szabályokat importálni vagy exportálni. Ha azonban Ön ismeri az SRX működését, akkor már azt is tudja, hogyan működik az OmegaT, mivel ezek nagyjából azonosak.</p>

<a name="About_Rules"></a>
<h3>A szabályokról</h3>

<p>Két szabályfajta létezik.</p>

<ul>
   <li>A darabolási szabályok a szöveget darabokra bontják.</li>
   <li>A kivételszabályok megadják, mely szövegelemek nem választhatók el a többitől.</li>
</ul>

<p>Példa a darabolási szabályra: a <i>"Volt értelme? Nem voltam biztos benne."</i> a "<code>?</code>" alapján feldarabolható két mondatra. A "<code>?</code>" kezelésére be kell vezetni egy darabolási szabályt.</p>

<p>Példa a kivételszabályra: A <i>"Who is afraid of Mrs. Woolf?"</i> (Ki fél Virginia Woolftól?, azaz: Nem félünk a farkastól)nem vágható szét a "<code>.</code>" után. Ezért a "<code>Mrs.</code>" kezelésére be kell vezetni egy kivételszabályt.</p>

<p>Az előre meghatározott darabolási szabályok a legtöbb európai nyelv és a japán esetén elégségesek lesznek, de ajánlatos további kivételszabályokat megfogalmazni az adott forrásnyelvre, hiszen minden lehetséges nyelv minden lehetséges kivételét lehetetlen megadni.</p>

<a name="Rules_Setup"></a>
<h3>Szabályok bállítása</h3>

<p>A szabályok beállításához a főmenüből válassza ki a <strong>Beállítások → Szövegdarabolás...</strong> pontot. Figyeljen arra, hogy a szövegdarabolási lehetőségek módosítása esetén annak figyelembevételéhez az esetleg nyitva lévő projektet újból be kell töltenie.</p>

<a name="Sets_of_Rules"></a>
<h4>Szabálykészletek</h4>

<p>Minden adott nyelvhez tartozó szövegdarabolási szabálykészlet alkalmazása meghatározott sorrendben történik, így a megadott nyelvre érvényes szabályok megelőzik az alapbeállítás szerintieket.</p>

<p>Például a kanadai francia (FR-CA) szabályai megelőzik a franciáét (FR.*), amely viszont megelőzi az alapbeállítás szerintieket (.*). Így kanadai francia szöveg fordítása közben a projekt az ehhez megadott szabályokat használja, majd utána a franciát és végül az alapbeállítás szabályait, ebben a sorrendben.</p>

<p>Egy üres szabálykészlet létrehozásához kattintson a párbeszédablak felső részén lévő <strong>Hozzáadás</strong> pontra. Egy táblázat jelenik meg, alján egy üres sorral. Módosítsa a szabálykészlet és a nyelvi minta megnevezését. A nyelvi minta szerkezete a reguláris kifejezések szintaxisát követi. Lásd alább az <a href="#Short_summary_of_regular-expression_constructs">A reguláris kifejezések rövid összegzése</a> fejezetet.</p>

<p>Ha szabálykészlete egy nyelv-ország párost kezel, tanácsos azt a <strong>Feljebb</strong> gombbal felfelé mozgatni.</p>

<p>Egy szabálykészlet szerkesztéséhez kattintson rá a táblázatban, ennek hatására az ablak alsó részén megjelenik a szabálykészlet.</p>

<p>A Darabolás/Kivétel jelölőnégyzettel azt állíthatja be, hogy darabolási- (pipa) vagy kivételszabályról (nincs pipa) van-e szó. Két reguláris kifejezés, az Előtte és az Utána határozza meg, hogy mi jelenjen meg egy adott helyzet előtt és után ahhoz, hogy darabolási szabálynak vagy kivételszabálynak minősüljön.</p>

<p>A darabolási folyamat egyszerűsíthető az alábbiak szerint. Tegyük fel, hogy a kurzor az első karaktertől a szöveg utolsó előtti karakterére tér át. Minden egyes kurzorpozíciónál minden egyes szabályt a megadott sorrendben alkalmazunk és megpróbáljuk a kurzortól balra lévő egész szövegre alkalmazni az <strong>Előtte</strong> mintát, a jobbra lévőre pedig az <strong>Utána</strong> mintát.</p>

<p>Ha valamelyik szabály alkalmazása sikerrel jár, kivételszabály esetén leállítjuk a többi szabály megvizsgálását, darabolási szabály esetén viszont a balra lévő szöveget külön darabként kezeljük a szöveg minden egyes kurzorpozícióját tekintve.</p>

<a name="Simple_examples"></a>
<h4>Egyszerű példák</h4>

<p>
<dl>
   <dt><strong>A cél:</strong> szövegdarab kijelölése egy pont ('<code>.</code>') után és egy szóköz előtt</dt>
   <dd>Előtte: <code>\.</code> Utána: <code>\s</code> <br> <strong>Megjegyzés:</strong> a "<code>\.</code>" a "<code>.</code>" karaktert jelenti <br> a "<code>\s</code>" bármely nem nyomtatott karaktert jelenti</dd>

   <dt><strong>A cél:</strong> ne legyen szövegdarab kijelölése a "<code>Mr.<c/code>" után</dt>
   <dd>Előtte: <code>Mr\.</code> Utána: <code>\s</code> <br> <strong>Megjegyzés:</strong> Ne feledje, hogy a szabálynégyzetben <strong>nem lehet pipa</strong>
   </dd>

   <dt><strong>A cél:</strong> szövegdarab kijelölése a "。" (japán pont) után</dt>
   <dd>Előtte: 。 Utána: (üres) <br> <strong>Megjegyzés:</strong> Egy mező állhat üresen</dd>
</dl>
</p>

<a name="Regular_Expressions_to_use_in_segmentation_rules"></a>
<h3>Darabolási szabályokban használható reguláris kifejezések</h3>

<p>Maguk a darabolási szabályok reguláris kifejezésekben vannak megadva. Ennek köszönhetően a szabályok megadása igen rugalmasan történik és megfelel az SRX-szabványnak.</p>

<a name="Short_summary_of_regular-expression_constructs"></a>
<h4>A reguláris kifejezések rövid összegzése</h4>

<p>Ezek nem fedik le az összes OmegaT-ben darabolásra használható kifejezést, csak a leggyakoribbakat. Az OmegaT támogatja az <a href="http://www.lisa.org/standards/srx/">SRX-szabványban</a> rögzített összes reguláris kifejezést.</p>

<table border="0" width="80%" cellpadding="1" cellspacing="0" summary="A reguláris kifejezések és a kapcsolódó egyezések">
    <tr bgcolor="#DDEEFF"><th width="10%" align="left" id="construct">Kifejezés&nbsp;</th><th align="left">Egyezések</th></tr>

    <tr><th>&nbsp;</th></tr>
    <tr align="left"><th colspan="2" id="flags">Beállítás</th></tr>
    <tr><td><tt>(?i)</tt></td><td>Kikapcsolja a nagy- és kisbetűk közötti különbségtételt (alaphelyzetben a minta érzékeny a kis-/nagybetűkre).</td></tr>
    <tr><th>&nbsp;</th></tr>
    <tr><th align="left" colspan="2" id="characters">Karakterek</th></tr>
    <tr><td><strong>x</strong></td><td>Az <strong>x</strong> karakter, kivéve az alábbiakat...</td></tr>

    <tr><td><tt>\u</tt><strong>hhhh</strong></td><td>A hexadecimális&nbsp;&nbsp;<tt>0x</tt><strong>hhhh</strong> karakter</td></tr>
    <tr><td><tt>\t</tt></td><td>A tabulátor (<tt>'\u0009'</tt>)</td></tr>
    <tr><td><tt>\n</tt></td><td>Az új sor (soremelés) (<tt>'\u000A'</tt>)</td></tr>

    <tr><td><tt>\r</tt></td><td>A kocsivissza (<tt>'\u000D'</tt>)</td></tr>
    <tr><th>&nbsp;</th></tr>
    <tr align="left"><th colspan="2" id="quot">Idézőkarakter</th></tr>
    <tr><td><tt>\</tt></td><td>Semmi, mindössze eredeti jelentésében idézi a következő karaktert. Erre akkor van szükség, ha a <code>!$()*+.&lt;&gt;?[\]^{|}</code> metakaraktereket önmagukban szeretné megkeresni.</td></tr>

    <tr><td><tt>\\</tt></td><td>Ezzel kereshet magára a visszaperjelre</td></tr>
    <tr><td><tt>\Q</tt></td><td>Semmi, csak idéz minden karaktert az <tt>\E</tt>-ig</td></tr>
    <tr><td><tt>\E</tt></td><td>Semmi, csak lezárja a <tt>\Q</tt>-val megkezdett idézést</td></tr>
    <tr><th>&nbsp;</th></tr>
    <tr align="left"><th colspan="2" id="classes">Karakterosztályok</th></tr>

    <tr><td><tt>[abc]</tt></td><td>az <tt>a</tt>, <tt>b</tt> vagy <tt>c</tt> alkotta osztály (egyszerű osztály)</td></tr>
    <tr><td><tt>[^abc]</tt></td><td>Az <tt>a</tt>, <tt>b</tt> vagy <tt>c</tt> kivételével bármely karakter (tagadás)</td></tr>

    <tr><td><tt>[a-zA-Z]</tt></td><td><tt>a</tt>-tól <tt>z</tt>-ig vagy <tt>A</tt>-tól <tt>Z</tt>-it terjedő tartomány</td></tr>
    <tr><th>&nbsp;</th></tr>
    <tr align="left"><th colspan="2" id="predef">Sajátos jelentésű karakterek</th></tr>

    <tr><td><tt>.</tt></td><td>Bármely karakter (kivéve a sort lezárókat)</td></tr>
    <tr><td><tt>\d</tt></td><td>Számjegy: <tt>[0-9]</tt></td></tr>
    <tr><td><tt>\D</tt></td><td>Nem számjegy (betű): <tt>[^0-9]</tt></td></tr>
    <tr><td><tt>\s</tt></td><td>Nem nyomtatott karakter (szóköz, tabulátor stb.): <tt>[ \t\n\x0B\f\r]</tt></td></tr>

    <tr><td><tt>\S</tt></td><td>Nyomtatott karakter: <tt>[^\s]</tt></td></tr>
    <tr><td><tt>\w</tt></td><td>Szó: <tt>[a-zA-Z_0-9]</tt></td></tr>
    <tr><td><tt>\W</tt></td><td>Nemszó: <tt>[^\w]</tt></td></tr>
    <tr><th>&nbsp;</th></tr>

    <tr align="left"><th colspan="2" id="bounds">Határolók</th></tr>
    <tr><td><tt>^</tt></td><td>Sor eleje</td></tr>
    <tr><td><tt>$</tt></td><td>Sor vége</td></tr>
    <tr><td><tt>\b</tt></td><td>Szóhatár</td></tr>
    <tr><td><tt>\B</tt></td><td>Nem szóhatár</td></tr>

    <tr><th>&nbsp;</th></tr>
    <tr align="left"><th colspan="2" id="greedy">Tág kvantorok</th></tr>
    <tr><td colspan="2">A lehető legtágabb egyezéssel keresnek. Például az <code>a+</code> megtalálja az <code>aaa</code>-t az <code>aaabbb</code>-ben</td></tr>
    <tr><td><strong>X</strong><tt>?</tt></td><td><strong>X</strong> nulla vagy egy előfordulása</td></tr>

    <tr><td><strong>X</strong><tt>*</tt></td><td><strong>X</strong> nulla vagy több előfordulása</td></tr>
    <tr><td><strong>X</strong><tt>+</tt></td><td><strong>X</strong> legalább egy előfordulása</td></tr>
    <tr><th>&nbsp;</th></tr>
    <tr align="left"><th colspan="2" id="reluc">Szűk kvantorok</th></tr>

    <tr><td colspan="2">A lehető legszűkebb egyezéssel keresnek. Például az <code>a+?</code> az <code>a</code> első előfordulását találja meg az <code>aaabbb</code>-ben</td></tr>
    <tr><td><strong>X</strong><tt>??</tt></td><td><strong>X</strong> nulla vagy egy előfordulása</td></tr>
    <tr><td><strong>X</strong><tt>*?</tt></td><td><strong>X</strong> nulla vagy több előfordulása</td></tr>

    <tr><td><strong>X</strong><tt>+?</tt></td><td><strong>X</strong> legalább egy előfordulása</td></tr>
    <tr><th>&nbsp;</th></tr>
    <tr align="left"><th colspan="2" id="logical">Logikai operátorok</th></tr>
    <tr><td><strong>XY</strong></td><td><strong>X</strong>, utána <strong>Y</strong></td></tr>

    <tr><td><strong>X</strong><tt>|</tt><strong>Y</strong></td><td>Vagy <strong>X</strong>, vagy <strong>Y</strong></td></tr>
    <tr><td><tt>(</tt><strong>XY</strong><tt>)</tt></td><td><strong>XY</strong> egyetlen csoportként</td></tr>

</table>

<hr>
<p><a href="legalNotices.html" title="Jogi tudnivalók">Jogi tudnivalók</a></p>

</body>
</html>