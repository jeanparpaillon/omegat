<html>
<head>
   <meta http-equiv="content-type" content="text/html; charset=UTF-8">
   <title>Itzuli beharreko fitxategiak - OmegaT 1.6.2 erabiltzailearen eskuliburua</title>
</head>
<body>

<h1>Itzuli beharreko fitxategiak</h1>

<p>OmegaT-rekin hainbat formatutako fitxategiak itzuli ditzakezu zuzenean. Funtsean, bi motatako fitxategi-formatuak daude. <strong>Testu hutseko</strong> formatuak eta <strong>testu formatuduneko</strong> formatuak.</p>

<h2>Edukiak</h2>

<ul type="none">
   <li>1. <a href="#Plain_text_files">Testu hutseko fitxategiak</a></li>
   <li>2. <a href="#Formatted_text_files">Testu formatuduneko fitxategiak</a></li>
   <li>3. <a href="#File_formats_specifics">Fitxategi-formatuen berezitasunak</a></li>
   <li>4. <a href="#Other_file_formats">Beste fitxategi-formatu batzuk</a></li>
</ul>

<a name="Plain_text_files"></a>
<h3>Testu hutseko fitxategiak</h3>

<p>Testu hutseko fitxategiek testua daukate soilik, eta beraz, bere itzulpenerako itzulpena tekleatzea besterik ez da egin behar.</p>

<p>Egun, OmegaT-k testu hutseko ondoko formatuak onartzen ditu:</p>

<ul>
   <li>ASCII testua (.txt, etab.)</li>
   <li>Testu kodetua</li>
   <li>Javaren baliabide-paketeak (.properties)</li>
   <li>PO fitxategiak (.po)</li>
   <li>INI fitxategiak ('gako=balio' formatua, .ini)</li>
</ul>

<p>Fitxategi hauek duten formatu bakarra, indentazio eta alineaziorako darabilten "espazio zuriak" direla suposatzen da.</p>

<p>Gehienetan testu-editoreetan aldatzen dira eta normalean formatu hauek ez dute letra-tipo, kolore, marjina, etab.i buruzko informazioa gordetzen.</p>

<a name="Formatted_text_files"></a>
<h3>Testu formatuduneko fitxategiak</h3>

<p>Testu formatuduneko fitxategiek, testuaz gain, letra-tipo, tamaina, kolore, etab.i buruzko informazioa edukitzen dute. Normalean testu-prozesadoreak erabiliz sortzen dira.</p>

<p>Egun, OmegaT-k testu formatuduneko ondoko formatuak onartzen ditu:</p>

<ul>
   <li>Microsoft-en Open XML fitxategiak</li>
   <li>OpenOffice.org fitxategiak</li>
   <li>OpenDocument fitxategiak</li>
   <li>(X)HTML fitxategiak</li>
   <li>HTML laguntza konpilatzeko fitxategiak (HCC)</li>
   <li>DocBook fitxategiak</li>
</ul>

<p>Fitxategi-formatu hauek formatu-informazioa gordetzeko asmatuak izan dira. Formatu-informazioa oso sinplea izan daiteke, esaterako <strong>hau lodia da</strong>, edo oso konplexua, esaterako letra-tipo, kolore edo kokapen askotarikoak dauzkan taula bateko datuak.</p>

<p>Itzulpen-lan askotan garrantzitsua izan ohi da itzulitako dokumentuak jatorrizkoaren itxura bera izan dezan. OmegaT-k erraztu egiten du lan hori, formatu berezia duten karaktere/hitzak manipulatzeko errazak diren etiketen bidez markatuz.</p>

<p>Jatorrizko testuaren formatu-ezaugarriak sinplifikatuz, etiketa-kopurua txikiagoa izatea lortzen da. Posible bada, komenigarria da letra-tipoak, letra-tamainak, koloreak, etab. ahalik eta gehien bateratzea, itzulpena sinplifikatzeko eta balizko etiketa-erroreak murrizteko.</p>

<a name="File_formats_specifics"></a>
<h3>Fitxategi-formatuen berezitasunak</h3>

<p>Goiko fitxategi-formatu gehienek maneiu berezia behar dute.</p>

<p>Begiratu <a href="fileFormats.html" title="Onartutako fitxategi-formatuak">Onartutako fitxategi-formatuak</a> eta <a href="fileFilters.html" title="Fitxategi-iragazkiak">Fitxategi-iragazkiak</a> goiko fitxategi-formatu guztien kudeaketari buruzko informazio xehea aurkitzeko.</p>

<a name="Other_file_formats"></a>
<h3>Beste fitxategi-formatu batzuk</h3>

<p>OmegaT-k testu hutseko edo testu formatuduneko beste hainbat fitxategi atzitu ditzake.</p>

<p>Oro har, testu hutseko beste fitxategi batzuk (LaTex kasu) PO formatura bihurtu daitezke OmegaT-rekin itzuli ahal izateko.</p>

<p>Era berean, testu formatuduneko beste fitxategi batzuk (Microsoft Office-ren fitxategiak barne) Open Document formatura bihurtu daitezke OmegaT-rekin itzuli ahal izateko.</p>

<p>Informazio gehiagorako, begiratu <a href="fileFormats.html" title="Onartutako fitxategi-formatuak">Onartutako fitxategi-formatuak</a>.</p>

<hr>
<p><a href="legalNotices.html" title="Legezko oharrak">Legezko oharrak</a></p>

</body>
</html>