<html>
<head>
   <meta http-equiv="content-type" content="text/html; charset=UTF-8">
   <title>Glosarioak - OmegaT 1.6.2 erabiltzailearen eskuliburua</title>
</head>
<body>

<h1>Glosarioak</h1>

<p>Glosarioen funtzioa automatikoa da. Existitzen den glosario bat erabiltzeko, <code>/glossary</code> direktorioan kokatu behar da, proiektua sortu ondoren. Proiektu bat irekitzen denean, OmegaT-k automatikoki detektatzen ditu direktorio honetan dauden glosario-fitxategiak. OmegaT-k segmentu aktiboko edozein hitz glosario-fitxategietan aurkitzen badu, Glosarioa leihoan erakusten du.</p>

<p>Glosarioen funtzioak parekatze zehatzak aurkitzen ditu soilik (ez forma deklinatuak, etab.)</p>

<p>Glosario-fitxategiei termino berriak erantsi dakizkieke itzulpena egin ahala (adibidez, testu-editore bat erabiliz), baina OmegaT-k ez ditu gehitutako hitz berriak ezagutuko proiektua birkargatzen den arte.</p>

<a name="File_Format"></a>
<h2>Fitxategi-formatua</h2>

<p>Glosario-fitxategiak hiru zutabez osatutako testu hutseko fitxategiak dira. Zutabeak tabuladorez mugaturik daude. Lehen eta bigarren zutabeek sorburu- eta helburu-terminoak gordetzen dituzte, hurrenez hurren. Hirugarren zutabea informazio osagarria gordetzeko erabili daiteke.</p>

<p>Glosario-fitxategiek sistemaren kodeketa lehenetsia eduki dezakete (kasu horretan fitxategiek <code>.tab</code> luzapena izango dute) edo UTF-8 kodeketa (beste kasu honetan, <code>.utf8</code> luzapena edukiko dute).</p>

<p>Esaterako, Trados Multiterm-en testuen esportatze-funtzioa erabiliz sortutako glosarioak OmegaT-ren glosario gisa erabili daitezke aldaketarik gabe, betiere fitxategiari <code>.tab</code> luzapena ematen bazaio eta sorburu eta helburu hitzen zutabeak lehen biak badira.</p>

<hr>
<p><a href="legalNotices.html" title="Legezko oharrak">Legezko oharrak</a></p>

</body>
</html>