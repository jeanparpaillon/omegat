<html>
<head>
   <meta http-equiv="content-type" content="text/html; charset=UTF-8">
   <title>Itzulpenaren edizioa - OmegaT 1.6.2 erabiltzailearen eskuliburua</title>
</head>
<body>

<h1>Itzulpenaren edizioa</h1>

<p>Itzulpena egiteko, segmentu batetik beste batera mugitzen zara eta segmentu bakarra editatzen duzu aldi bakoitzean. Segmentu artean mugitzean, gertatu daiteke edizio-eremua testuz betetzen dela. Esaterako, itzulitako segmentu batera mugitzen zarenean, edizio-eremua itzulpenarekin betetzen da eta aurretik egin duzun itzulpen hori berriro editatu dezakezu.</p>

<p>Bestalde, itzuli gabe dagoen segmentu batera mugitzen zarenean, OmegaT-k edizio-eremua zuk adierazitako testuarekin betetzen du, nahi duzun eran editatu dezazun.</p>

<ul>
   <li>OmegaT-k automatikoki sorburu-testuarekin bete dezake edizio-eremua. Hau oso erabilgarria da ukitu gabe utzi behar dituzun izen berezi edo ikur asko dituen testua itzultzen ari bazara. Joan <strong>Aukerak -&gt; Editatu portaera</strong> koadrora eta baieztatu <strong>Sorburu-testua</strong> aukera-botoia hautatua dagoela.</li>

   <li>OmegaT-k edizio-eremua hutsik utzi dezake. Aukera honi esker, ez duzu sorburu-testua kendu beharrik itzulpena egiteko eta tekla-sakatze pare bat (<code>Ktrl+A</code> eta <code>Del</code>) aurreztuko duzu. Joan &lt;s3&gt;Aukerak -&gt; Editatu portaera</strong> koadrora eta hautatu <strong>Utzi segmentua hutsik</strong> aukera-botoia.</li>

   <li>OmegaT-k itzultzera zoazen katearen antzekoena den itzulpena txertatu dezake. Joan <strong>Aukerak -&gt; Editatu portaera</strong> koadrora, markatu <strong>Txertatu parekatze lausorik onena</strong> bandera eta doitu parekatzeak izan behar duen gutxieneko antzekotasuna parekatzea automatikoki txertatu dadin.</li>
</ul>

<p>Aipatu diren aukerak OmegaT-n ezartzeko, joan <strong>Aukerak -&gt; Editatu portaera</strong> koadrora, eta...</p>

<ul>
   <li>Baieztatu <strong>Sorburu-testua</strong> aukera-botoia hautatua dagoela. Portaera lehenetsia botoi hori hautatua egotea da, beraz seguraski horrela egongo da.</li>

   <li>Hautatu <strong>Utzi segmentua hutsik</strong> aukera-botoia.</li>

   <li>Markatu <strong>Txertatu parekatze lausorik onena</strong> bandera eta doitu parekatzeak izan behar duen gutxieneko antzekotasuna parekatzea automatikoki txertatu dadin. Nahi izanez gero, txertatutako parekatze lausoak bereizteko aurrizkia aldatu dezakezu.</li>
</ul>

<p>... eta klikatu <strong>Onartu</strong>.</p>

<a name="Text_To_Store"></a>
<h2>Testu aldaezina</h2>

<p>Itzultzen ari zaren dokumentuak ukitu gabe utzi behar diren izen bereziak edo ikurrak eduki ditzake. Bi estrategia daude testu aldaezina daukaten segmentuekin lan egiteko.</p>

<p>Bata, aipatu segmentuak itzuli gabe uztea. Orduan, OmegaT-k ulertuko du segmentu hauek oraindik ez direla aztertu. Itzulpena berrikusten bada, OmegaT-k berriro irekiko ditu segmentuok, eta adi ez bazaude, itzuli egingo dituzu, nahiz eta testu aldaezina izan. Hau aukera lehenetsia da.</p>

<p>Bestea, OmegaT-ri itzulpena gordetzeko esan diezaiokezu, nahiz eta helburua eta sorburua testu bera izan. Orduan, OmegaT-k testua jada aztertu duzula ulertuko du eta ez du berriro irekiko. Joan <strong>Aukerak -&gt; Editatu portaera</strong> koadrora eta markatu <strong>Onartu itzulpena sorburuaren berdina izan dadin</strong> bandera.</p>

<hr>
<p><a href="legalNotices.html" title="Legezko oharrak">Legezko oharrak</a></p>

</body>
</html>