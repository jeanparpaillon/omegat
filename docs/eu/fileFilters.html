<html>
<head>
   <meta http-equiv="content-type" content="text/html; charset=UTF-8">
   <title>OmegaT 1.6.2 erabiltzailearen eskuliburua</title>
</head>
<body>

<h1>Fitxategi-iragazkiak</h1>

<h2>Edukiak</h2></div>

<ul type="none">
   <li>1. <a href="#Introduction">Sarrera</a>

      <ul type="none">
         <li>1.1. <a href="#File_types">Fitxategi-motak</a></li>
         <li>1.2. <a href="#File_encodings">Fitxategi-kodeketak</a></li>
         <li>1.3. <a href="#Renaming_Translated_Files">Itzulitako fitxategien izena aldatzea</a></li>
      </ul>
   </li>

   <li>2. <a href="#File_Filters_Setup">Fitxategi-iragazkiak ezartzea</a>

      <ul type="none">
         <li><a href="#File_Filters_Dialog">Fitxategi-iragazkien koadroa</a></li>
         <li><a href="#Edit_Filter_Dialog">Iragazkiak editatzeko koadroa</a></li>
         <li><a href="#Add.2FEdit_Pattern_Dialog">Ereduak gehitu edo editatzeko koadroa</a></li>
      </ul>
   </li>
</ul>

<a name="Introduction"></a>
<h2>Sarrera</h2>

<p>OmegaT-ren ezaugarri bat oso pertsonalizagarriak diren iragazkiak dira. Iragazkien ezaugarri gehienak aldatu egin daitezke.</p>

<p>Fitxategi-iragazkiak ondoko hauek egiteko gai dira:</p>

<ul>
   <li>Fitxategi-formatu jakin batean dauden dokumentuak irakurtzea. Esaterako, testu hutseko fitxategiak.</li>
   <li>Eduki itzulgarriak fitxategitik erauztea.</li>
   <li>Itzulitako dokumentuen fitxategi-izenen aldaketa automatizatzea, eduki itzulgarriak bere itzulpenarekin ordeztuz.</li>
</ul>

<a name="File_types"></a>
<h3>Fitxategi-motak</h3>

<p>OmegaT-k fitxategi bat aurkitzen duenean sorburu-direktorioan, iragazki egokia hautatzen saiatzen da fitxategiaren luzapena erabiliz. Zehazki, OmegaT-k iragazki bakoitzari esleitu zaizkion sorburu-fitxategien izen-ereduak fitxategiaren luzapenarekin alderatzen ditu. Esaterako, <code>*.xhtml</code> ereduak bat egingo du <code>.xhtml</code> luzapena duen edozein fitxategirekin. Iragazki egokia aurkitzen bada, huraxe erabiltzen da fitxategia prozesatzeko. Aurreko adibidean, lehenetsitako XHTML iragazkia erabiliko da <code>.xhtml</code> luzapena duten fitxategiak prozesatzeko. Fitxategi-iragazki bakoitzak kudeatu ditzakeen fitxategien izen-ereduak aldatu egin daitezke, edo berriak gehitu.</p>

<a name="File_encodings"></a>
<h3>Fitxategi-kodeketak</h3>

<p>Testu hutseko fitxategiak eta HTML fitxategiak kodeketa ezberdinean gorde daitezke. HTML fitxategiek kodeketarako metadirektiba bat eduki dezakete, OmegaT-k fitxategia irakurtzeko erabili dezakeena, baina testu hutseko fitxategiek ez dute kodeketa zehazteko modu bateraturik. Testu hutseko fitxategiak eta kodeketarik gabeko HTML fitxategiak kudeatzeko, OmegaT-k luzapen jakin baterako finkatu duzun kodeketa erabiliko du. Esaterako, <code>.txt</code> fitxategiak sistema eragilean lehenetsitako kodeketa erabiliz kargatuko dira. Sorburu-fitxategien izen-eredu bakoitzerako, sorburuaren kodeketa aldatu egin daiteke.</p>

<p>HTML eta testu hutseko fitxategiak edozein kodeketa erabiliz idatzi daitezke. Esaterako, frantsesetik japonierara itzultzen ari bazara, iragazki bat sortu dezakezu japonieraren kodeketaren bat erabiltzeko, edo Unicoderen UTF-8, UTF-16 edo UTF-32 kodeketak erabiltzeko. Portaera lehenetsi gisa, fitxategia gordetzeko erabiltzen den kodeketa fitxategi bera kargatzeko erabili dena izaten da testu hutseko fitxategien kasuetan, eta UTF-8 kodeketa HTML fitxategien kasuan. Kontuan izan HTML iragazkiak kodeketa-deklarazio bat eransten diola helburu-fitxategiari, nabigatzaileek fitxategia ikusi ahal izan dezaten eta karaktere arraroak erakutsi ez ditzaten.</p>

<a name="Renaming_Translated_Files"></a>
<h3>Itzulitako fitxategien izena aldatzea</h3>

<p>Batzuetan itzulgai diren fitxategien izena automatikoki aldatu nahi izaten da, adibidez fitxategiaren izenaren ondoran hizkuntza-kode bat gehituz. Portaera hau ere fitxategi-iragazkien koadroan zehaztu daiteke, helburu-fitxategien izenak sortzeko ereduak erabiliz.</p>

<a name="File_Filters_Setup"></a>
<h2>Fitxategi-iragazkiak ezartzea</h2>

<p>Erabiltzaile gehienek balekotzat jotzen dituzte fitxategi-iragazkietarako lehenetsitako aukerak. Zuretzat aski ez badira, ireki koadro nagusia <strong>Aukerak -&gt; Fitxategi-iragazkiak</strong> hautatuz menu nagusian. Kontuan izan iragazkien aukerak aldatu nahi badira, ez dela proiekturik zabalik eduki behar, horrek eragina baitu itzulitako fitxategiak sortzen diren moduan.</p>

<a name="File_Filters_Dialog"></a>
<h3>Fitxategi-iragazkien koadroa</h3>

<p>Koadroak erabilgarri diren fitxategi-iragazkien zerrenda ematen du.</p>

<p>Fitxategi-motaren bat OmegaT-rekin itzuli nahi ez baduzu, iragazkia desaktibatu dezakezu iragazkiaren izenaren ondoan dagoen kontrol-laukiaren marka kenduz. Orduan, OmegaT-k ez ditu kargatuko aipatu fitxategiak, eta aldaketarik gabe kopiatuko ditu helburu-dokumentuak sortzerakoan. Gero, iragazkia berriro erabili nahi baduzu, markatu berriro kontrol-laukia.</p>

<p>Konfigurazio osoa hankaz gora jarri duzula uste baduzu, klikatu <strong>Lehenespenak</strong> fitxategi-iragazkien konfigurazioa lehenetsitako egoerara leheneratzeko.</p>

<p>Iragazkiak zein fitxategi eta zein kodeketa prozesatuko duen editatzeko, hautatu iragazkia zerrendan eta klikatu <strong>Editatu</strong> botoia.</p>

<a name="Edit_Filter_Dialog"></a>
<h3>Iragazkiak editatzeko koadroa</h3>

<p>Koadro honetan iragazkiak prozesatuko dituen fitxategi-izen ereduak ezarri ditzakezu, itzulitako fitxategien izenak pertsonalizatu ditzakezu, eta fitxategia kargatzeko eta itzulitako bere kidea gordetzeko erabiliko diren kodeketak hautatu ditzakezu.</p>

<p>Sorburu-fitxategien izen-ereduek DOS motako fitxategi-maskaren arauak jarraitzen dituzte. <code>*</code> sinboloak beste edozein sinboloren edozein kopuru ordezkatu dezake, <code>?</code> sinboloak edozein sinbolo bakun ordezkatu dezake, eta beste sinbolo guztiek ez dute esanahirik aldatzen. Esaterako, testu-iragazkiak readme fitxategiak (<code>readme</code>, <code>read.me</code>, eta <code>readme.txt</code>) kontuan har ditzan nahi baduzu, <code>read*</code> eredua erabili beharko baduzu.</p>

<p>Sorburuko eta helburuko kodeketa eremuek konbinazio-koadroak erabiltzen dituzte OmegaT-k barne hartzen dituen kodeketa guztiak erakusteko. Kontuan izan iragazki guztiek ez dutela uzten kodeketa bat hautatzen, zenbaitek kodeketa bakun posible bakarra eduki dezakeen fitxategi-formatu batean lan egiten baitute. Kodeketa hautatzea ahalbidetzen duten fitxategi-formatuetan kodeketa "&lt;auto&gt;" moduan jarriz gero, erabakia OmegaT-ri hartzen uzten diozula esan nahi du. Honela egiten du:</p>

<ul>
   <li>OmegaT HTML/XHTML fitxategien sorburu-kodeketa asmatzen saiatuko da.</li>
   <li>OmegaT-k sistema eragilearen kodeketa lehenetsia erabiliko du testu fitxategietarako.</li>
</ul>

<p>Helburu-fitxategien izen-ereduek sintaxi berezia erabiltzen dute; beraz, eremu hau editatu nahi baduzu, <strong>Editatu...</strong> klikatu eta ereduak editatzeko koadrora sartu behar duzu.</p>

<p>Iragazkiak beste eredu batekin bat dazoten fitxategiak kudeatu ditzan nahi baduzu, klikatu <strong>Gehitu...</strong> eta sartu ereduak gehitzeko koadrora.</p>

<p>Iragazkiaren lehenetsitako konfigurazioa berreskuratu nahi baduzu, klikatu <strong>Lehenespenak</strong>.</p>

<a name="Add.2FEdit_Pattern_Dialog"></a>
<h3>Ereduak gehitu edo editatzeko koadroa</h3>

<p>Eredu bat gehitu edo existitzen den bat editatu nahi denean, koadro bera agertzen da. Aldaketa bakarra, helburu-fitxategien izen-ereduak aldatzeko editorea da, gainerako eremuak goian deskribatutakoak dira.</p>

<p>Helburu-fitxategien izen-ereduen sekzioak, itzulitako fitxategiaren izena osatzea ahalbidetzen du.</p>

<ul>
   <li>Lehenetsitakoa <code>${filename}</code> da -- sorburu-fitxategiaren izen osoa, luzapena barne, itzulitako fitxategiaren izena sorburu-fitxategiaren bera izan dadin.</li>
   <li><code>${nameOnly}</code> -- sorburu-fitxategiaren izena, luzapenik gabe, txertatzea ahalbidetzen du.</li>
   <li><code>${extension}</code> -- sorburu-fitxategiaren luzapena.</li>
   <li><code>${targetLocale}</code> -- helburu-kodeketa lokala ("xx_YY" formakoa).</li>
   <li><code>${targetLanguage}</code> -- helburu-hizkuntzaren eta herrialdearen kodeak batera ("XX-YY formakoa").</li>
   <li><code>${targetLanguageCode}</code> -- helburu-hizkuntza soilik ("XX").</li>
   <li><code>${targetCountryCode}</code> -- helburu-herrialdea soilik ("YY").</li>
</ul>

<p>Aldagai gehiago gehitu ditzakegu, hala eskatzen badiguzu. <a href="http://groups.yahoo.com/group/OmegaT/">Gure erabiltzaile-taldera</a> etorri eta eskatu, ez duzu besterik egin behar.</p>

<hr>
<p><a href="legalNotices.html" title="Legezko oharrak">Legezko oharrak</a></p>

</body>
</html>