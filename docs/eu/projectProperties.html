<html>
<head>
   <meta http-equiv="content-type" content="text/html; charset=UTF-8">
   <title>Proiektuaren propietateak - OmegaT 1.6.2 erabiltzailearen eskuliburua</title>
</head>
<body>

<h1>Proiektuaren propietateak</h1>

<p>Koadro hau proiektuaren karpetak eta hizkuntzak aldatzeko erabiltzen da. Koadroa irekitzeko, sakatu <a href="keyboardShortcuts.html" title="OmegaT-ren lasterteklak"><code>Ktrl+E</code></a> edo joan <a href="menu.html" title="Menu nagusia">menu nagusiko</a> <strong>Proiektua -&gt; Propietateak...</strong> aukerara.</p>

<p>Koadroak honako hau dauka:</p>

<ul>
   <li>Sorburu- eta helburu-hizkuntzak ezartzeko goitibeherako koadroen area</li>
   <li>Segmentazioa aktibatzeko kontrol-laukia</li>
   <li>Proiektuaren karpetak ezartzeko area</li>
</ul>

<p>Eremu guztiak editagarriak dira. Hizkuntzak eskuz sartu ditzakezu edo goitibeherako menuak erabili ditzakezu. Existitzen ez diren karpeten izenak idatzi ditzakezu, OmegaT-k sortu egingo ditu.</p>

<a name="Modifying_Project_Properties_Half-Way"></a>
<h3>Proiektuaren propietateak lana hasi ondoren aldatzea</h3>

<p>Posible da proiektuaren propietateak itzulpenari ekin ondoren aldatzea, baina ez da gomendagarria. Ezarpenak behin-betikotzat jo beharko zenituzke behin itzulpena hasi ondoren, eta aldatu hutsegite handi bat egin duzula konturatzen bazara soilik.</p>

<p>Esaterako:</p>

<ul>
   <li>Hizkuntzak aldatzeak uneko itzulpen-memoria baliogabetu dezake, memoriaren hizkuntza eta ezarritako hizkuntza berria bat ez badatoz.</li>

   <li>Segmentazio-ezarpenak aldatzeak jada itzuli diren hainbat segmentu zatitzea edo batzea eragin dezake. Horren ondorioz, segmentua "itzuligabe" egotera itzuliko da, nahiz eta itzulpen zaharra, orain segmentazio-ezarpen berriekin bat ez datorrena, itzulpen-memorian gordeta jarraitu. OmegaT-k esaldi mailako segmentazioa ez zerabilten <a href="translationMemories.html#Upgrading_Translation_Memories" title="Itzulpen-memoriak">itzulpen-memoria zaharrak eguneratu</a> ditzake, baina ez alderantziz, eta ez ditu proiektuaren itzulpen-memoriak eguneratuko itzulpenaren erdian segmentazio-arauak aldatzen badituzu.</li>

   <li>Proiektuaren karpetak aldatzeak ez ditu fitxategiak karpeta zaharretatik berrietara mugituko. Egoera horretan, gertatu daiteke ez zuk ezta OmegaT-k ez jakitea karpeta bakoitzak zer esan nahi duen, eta itzulpenean zeintzuk ari diren erabiltzen.</li>
</ul>

<p>Ikusi <a href="preventingDataLoss.html" title="Datu-galerak saihestea">Datu-galerak saihestea</a> atala zure lana babesteko bideak ikasteko.</p>

<hr>
<p><a href="legalNotices.html" title="Legezko oharrak">Legezko oharrak</a></p>

</body>
</html>