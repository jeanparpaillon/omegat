<html>
<head>
   <meta http-equiv="content-type" content="text/html; charset=UTF-8">
   <title>Hasteko gida azkarra - OmegaT 1.6.2 erabiltzailearen eskuliburua</title>
</head>
<body>

<h1>Hasteko gida azkarra</h1>
<p>edo <strong>Hasi OmegaT erabiltzen 5 minututan</strong></p>

<p><strong>Gida azkar honek oinarrizkoa azaltzen du soilik. Aukeran, erabiltzaile guztiek erabiltzailearen eskuliburua irakurri beharko lukete OmegaT-k eskaintzen duen guztira ohitzeko. Erabiltzailearen eskuliburua erakusteko, sakatu "F1". Hemen deskribatutako lasterteklek "Ktrl+tekla" konbentzioa erabiltzen dute, baina Mac erabiltzaileek "Cmd+tekla" erabili beharko lukete. "Cmd" tekla "sagarraren" marka duena da Apple-en teklatuetan.</strong></p>

<h2>Edukiak</h2>
   <ol><li>OmegaT-ren funtzionamendua, hitz gutxitan</li>
   <li>Nola egin itzulpenak OmegaT erabiliz</li>
   <li>Nola erabili etiketadun testua</li></ol>

<hr>

<a name="Briefly.2C_how_OmegaT_works"></a>
<h2>1. OmegaT-ren funtzionamendua, hitz gutxitan</h2>

<p>OmegaT-ren pantaila hiru leihoz osaturik dago. Horietako bakoitzaren tamaina aldatzeko sagua erabili daiteke. Ezkerrean Editorea dago, itzulpenak idazteko erabiltzen dena. Eskuinean, goian, Parekatzeen Bisorea, itzulpen-memorien parekatzeak erakusten den lekua. Azpian, Glosarioen Bisorea dago, glosario mailako parekatzeak erakusten den lekua.</p>

<p>Editorearen leihoan OmegaT-k sorburu-testua esalditan 'segmentatuta' (edo paragrafotan - ikusi eskuliburua <strong>F1</strong> sakatuz) erakusten du. Segmentuak banaka itzultzen dira. Segmentu batetik bestera igarotzerakoan, itzulpenak itzulpen-memoria batean gordetzen dira. Segmentu guztiak itzuli ondoren (edo lehenago, nahi izanez gero), OmegaT-k dokumentu itzuliak sortzen ditu, itzulpen-memoria erabiliz, "helburu" karpeta batean.</p>

<p>OmegaT-k itzulpen-proiektuak deiturikoetan antolatzen ditu itzulpen-lanak. Proiektu bakoitzerako, OmegaT-k karpeta-multzo bat sortzen du. Karpeta hauetan gordeko dira itzuli nahi diren sorburu-dokumentuak, erabili nahi diren glosarioak eta erabili nahi diren itzulpen-memoriak. Era berean, OmegaT-k "helburu" karpeta bat sortzen du azkenean lortuko diren dokumentu itzuliak gordetzeko.</p>

<hr>
<a name="How_to_translate_using_OmegaT"></a>
<h2>2. Nola egin itzulpenak OmegaT erabiliz</h2>

<a name="Create_and_open_a_new_project"></a>
<h3>a. Proiektu berria sortu eta ireki</h3>

<p>
Select <strong>Project → New...</strong> from the menu.
</p>

<p>Joan proiektuaren fitxategiak gorde nahi dituzun karpetara, eta eman izen bat itzulpen-proiektuari. Izen hau proiektuaren karpeta nagusia izendatzeko erabiliko da; proiektuaren fitxategi guztiak karpeta honetan edo bere azpikarpetetan gordeko dira.</p>

<p>OmegaT-k proiektuaren karpetaren sorrera baieztatzea edo aldatzea eskatuko dizu, ondoko koadroaren bidez:</p>

<center><img src="images/NewProject.png" alt="Proiektuaren propietateen leihoa" ></center>

<p>Sinpleena azpikarpeten kokapena dagoen bezala utzi eta "Onartu" sakatzea da, baina lehenengo egiaztatu sorburuaren eta itzulpenaren hizkuntza-kodeak zuzenak direla. Hautatu hizkuntza-kodea (2 letra) edo hizkuntza- eta eskualde-kodeak (2+2 letra) goitibeherako koadroa erabiliz, edo tekleatu eskuz (jarraitu 2 letren eredua). Ez ahaztu "helburu" azpikarpeta (zure dokumentu itzuliak gordetzen den lekua) non dagoen kokatuta.</p>

<p>OmegaT-k paragrafoak segmentatu ordez esaldiak segmenta ditzan ezartzen badudu, ideia ona izaten da segmentazio-arauak birritan aztertzea.</p>

<p>Proiektuaren antolaketa onartzeko "Onartu" botoia sakatu ondoren, OmegaT-k inportatu nahi diren sorburu-dokumentuak hautatzeko eskatzen du. Fitxategiak banan-banan inportatu daitezke, edo direktorio-zuhaitz osoak inportatu daitezke (azpikarpeta guztietako fitxategi guztiak barne). Nahi gabe okerreko dokumentuak, edo dokumentu gehiegi, inportatu badira, konponbide errazena dokumentu horiek OmegaT-ren proiektuko "sorburu" karpetatik kentzea da (normalean, sistemaren fitxategi-kudeatzailea erabiliz).</p>

<p>Itzuli beharreko fitxategiak aztertzeko, kontsultatu <strong>Proiektuaren fitxategiak</strong> leihoa (Menua: <strong>Proiektua → Proiektuaren fitxategiak</strong>, automatikoki irekitzen ez bada). "Sorburu" fitxategiaren edukiak aldatu nahi badira, gogoan izan lehenengo proiektua birkargatu behar dela (Menua: <strong>Proiektua → Birkargatu</strong>). OmegaT-ren portaera lehenetsia proiektuaren zerrendako lehen fitxategia irekitzea da.</p>

<p>Gogoan izan, OmegaT-k azpiko zerrendan ageri diren fitxategi-formatuak itzuli ditzake soilik. Beste edozein fitxategi ezikusi egingo da.<ul>
<li>Open Document Format (ODF ISO/IEC 26300)</li>
<li>OpenOffice.org </li>
<li>XHTML, HTML </li>
<li>HTML laguntza konpilatzeko fitxategiak (HCC)</li>
<li>DocBook </li>
<li>Testu hutsa</li>
<li>Javaren bundle.properties fitxategiak</li>
<li>.po elebakarra</li>
<li>INI ('gako=balio' formatua)</li>
</ul>
</p>

<a name="Translate_the_segments_one_by_one"></a>
<h3>b. Segmentuak banaka itzuli</h3>

<p>Proiektua eta itzuliko diren fitxategiak definitu ondoren, OmegaT-k lehen sorburu-fitxategia irekiko du editorean. Lehen segmentua berdez nabarmendurik agertuko da; sorburu-testuaren kopia bat bere azpian erakutsiko da, "helburu-eremuan". (Une honetan, helburu-eremutik kanpo dagoen testua babestuta dago eta ezin da aldatu). Itzulpena &lt;segment 0001&gt; eta &lt;end segment&gt; etiketen artean tekleatu behar da, sorburu-testua gainidatziz.</p>

<p>Sakatu "<strong>ENTER</strong>" hurrengo segmentura mugitzeko.</p>

<p>Oharra:<br> - Testuaren beste edozein atalera mugitzeko, gora zein behera, egin klik bikoitza ireki nahi duzun esaldi edo paragrafoan. <br> - Hutsik dagoen helburu-eremu batean itzuli nahi izanez gero, hautatu aukera hori <strong>Aukerak → Editatu portaera</strong> leihoan.</p>

<p>"<strong>ENTER</strong>" sakatzean hainbat gauza gertatzen dira ezkutuan:<br> OmegaT-k segmentu-bikotea (sorburu-segmentua eta bere itzulpena) gehitzen dio itzulpen-memoriari, eta automatikoki proiektuaren beste fitxategietan detektatzen dituen segmentu berdinak itzultzen ditu. Era berean, itzulpen-memoria eta glosarioa eskaneatzen ditu itzuli gabeko hurrengo segmentuarentzako parekoak aurkitzeko.</p>

<a name="Use_TM_and_glossary_matches"></a>
<h3>c. Itzulpen-memoriak eta glosario-parekatzeak erabili</h3>

<a name="TM_matches"></a>
<h4>1. Itzulpen-memorien parekatzeak</h4>

<p>OmegaT-k hurrengo segmentuarentzako parekatze lausoak (%30etik gorakoak - ikusi eskuliburua) aurkitzen baditu itzulpen-memorian, horiek parekatzeen bisorean erakusten ditu. Parekatzeen bisorearen portaera lehenetsia lehen parekatzea aurrehautatzea da.</p>
<p>Itzulpen-memorien parekatzeak parekatzeen bisoretik hartu eta helburu-eremuan txertatzeko, lasterteklak erabili daitezke:<br>
<ul>
   <li>Sakatu <code>Ktrl+I</code> aurrehautatutako parekatzea kurtsorearen kokapenean txertatzeko, edo...</li>
   <li>Sakatu <code>Ktrl+R</code> segmentu osoa haurreautatutako parekatzearekin ordezteko.</li>
</ul>
</p>

<p>Parekatze bat baino gehiago aurkitu bada, eta aurrehautatutako parekatzea erabili nahi ez bada:<br>
<ul>
	<li>Hautatu nahi duzun parekatzea parekatzeen bisorean: <code>Ktrl+2</code> bisorean erakusten den bigarren parekatzea hautatzeko, <code>Ktrl+3</code> hirugarren parekatzerako, etab.</li>
	<li>Ondoren, erabili <code>Ktrl+I</code> edo <code>Ktrl+R</code> lasterteklak lehen adierazi den bezala.</li>
</ul>
</p>

<p>(Nahi izanez gero, OmegaT-k parekatze portzentaia jakin bat gainditzen duen lehen parekatzea automatikoki sartu dezake helburu-eremuan, segmentua irekitzen denean. Ezarri aukera hau <strong>Aukerak → Editatu portaera</strong> erabiliz)</p>

<a name="Glossary_matches"></a>
<h4>2. Glosario-parekatzeak</h4>

<p>OmegaT-k %100ean bat datozen terminoak aurkitzen baditu glosarioan, hauek glosarioen bisorean erakusten dira erreferentzia gisa. Termino hauek ezin dira editorera eraman lasterteklak erabiliz.</p>

<a name="Create_the_translated_documents"></a>
<h3>d. Dokumentu itzuliak sortu</h3>

<p>Segmentu guztiak itzuli ondoren (edo lehenago, hala nahi izanez gero), OmegaT-k helburu-dokumentua(k) eguneratuko ditu itzulpen-memorian gordetako itzulpenak erabiliz.</p>

<p>Hori egiteko, hautatu <strong>Proiektua → Sortu dokumentu itzuliak</strong> goiko menuan.</p>

<p>OmegaT-k proiektuaren sorburu-karpetan dauden dokumentu itzulgarri guztien bertsio itzuliak eratuko ditu, dokumentu hauek osorik itzuliak egon zein ez. Partzialki edo osorik itzulitako fitxategiak proiektuaren helburu-karpetan gordeko dira.</p>

<p>Itzulpena amaitzeko, ireki helburu-fitxategi bakoitza bere aplikazio elkartuan (nabigatzailea, testu-prozesadorea...) eta itzulpenaren edukia eta formatua berrikusi. Gero, itzuli OmegaT-ra, beharrezkoak diren zuzenketak egiteko; ez ahaztu dokumentu itzulia berriro birsortu behar duzula.</p>

<hr>
<a name="Dealing_with_tagged_text"></a>
<h2>3. Nola erabili etiketadun testua</h2>

<p>OmegaT-k etiketa bereziak erabiltzen ditu sorburu-dokumentuen formatua (lodia, etzana, etab.) galtzen ez dela segurtatzeko. OmegaT-ren etiketen osaera hau da: letra bat edo gehiago eta ondoren digitu bat edo gehiago, eta zenbaitetan "/" karakterea erabiltzen dute (esaterako: &lt;f0&gt;, &lt;br10/&gt;), &lt;/s2&gt; etab.).</p>

<p>Etiketa hauek kontuz erabili behar dira eta helburu-segmentuetan sarturik daudela segurtatu behar da. (Ikusi OmegaT-ren erabiltzailearen eskuliburua etiketen edizio aurreratua ikasteko.)</p>

<a name="An_example..."></a>
<h3>a. Adibide bat...</h3>

<p>Adibide honetan <font color="#ff0000">gorriz</font> nabarmendu dira etiketak, ikusteko errazagoak izan daitezen, baina kontuan izan OmegaT-k ez dituela nabarmentzen.</p>

<p>
<strong>Hemen dago HTML formatuko segmentu baten adibide bat (ingelesez):</strong>
</p>

<p>
<code><font color="#ff0000">&lt;p&gt;</font>A different display font can be 
selected via the <font color="#ff0000">&lt;b&gt;</font>Display 
Font<font color="#ff0000">&lt;/b&gt;</font> dialog.  Open it via the 

<font color="#ff0000">&lt;i&gt;</font>Settings<font color="#ff0000">&lt;/i&gt;</font> 
&amp;gt; <font color="#ff0000">&lt;i&gt;</font>Display 
Font...<font color="#ff0000">&lt;/i&gt;</font> menu item.  The font type and 
size can be changed from the dialog.<font color="#ff0000">&lt;/p&gt;</font></code>
</p>

<p>
<strong>Ondoren erakusten da OmegaT-k nola erakutsiko duen, gorriz nabarmenduta:</strong>
</p>

<p>
<code>A different display font can be selected via the 
<font color="#ff0000">&lt;b0&gt;</font>Display 
Font<font color="#ff0000">&lt;/b0&gt;</font> dialog.  Open it via the 

<font color="#ff0000">&lt;i1&gt;</font>Settings<font color="#ff0000">&lt;/i1&gt;</font> 
&gt; <font color="#ff0000">&lt;i2&gt;</font>Display 
Font...<font color="#ff0000">&lt;/i2&gt;</font> menu item.  The font type and 
size can be changed from the dialog.</code>
</p>

<p>
<strong>Ondoren, itzulpena nola egin behar duzun erakusten da (kasu honetan, euskarara):</strong>
</p>

<p>
<code>Beste letra-tipo bat hautatu daiteke <font color="#ff0000">&lt;b0&gt;</font>Erakutsi letra-tipoa<font color="#ff0000">&lt;/b0&gt;</font> koadroa erabiliz.  Koadro hau irekitzeko, joan <font color="#ff0000">&lt;i1&gt;</font>Aukerak<font color="#ff0000">&lt;/i1&gt;</font> &gt; <font color="#ff0000">&lt;i2&gt;</font>Letra-tipoa<font color="#ff0000">&lt;/i2&gt;</font> menura. Letra-tipoa eta tamaina elkarrizketa-koadroan aldatu daitezke.</code>
</p>

<p>
<strong>OmegaT-k dokumentu itzulia sortzen duenean, HMTL-ak itxura hau izango du:</strong>
</p>

<p>
<code><font color="#ff0000">&lt;p&gt;</font>Beste letra-tipo bat hautatu daiteke <font color="#ff0000">&lt;b&gt;</font>Erakutsi letra-tipoa<font color="#ff0000">&lt;/b&gt;</font> koadroa erabiliz. Koadro hau irekitzeko, joan <font color="#ff0000">&lt;i&gt;</font>Aukerak<font color="#ff0000">&lt;/i&gt;</font> &amp;gt; <font color="#ff0000">&lt;i&gt;</font>Letra-tipoa<font color="#ff0000">&lt;/i&gt;</font> menura. Letra-tipoa eta tamaina elkarrizketa-koadroan aldatu daitezke.<font color="#ff0000">&lt;/p&gt;</font></code>
</p>

<a name="Tag_verification"></a>
<h3>b. Etiketen egiaztapena</h3>

<p>OmegaT-k ez ditu itzulitako dokumentuaren etiketa akasdunak automatikoki detektatzen. Dokumentua zure bezeroari eman baino lehen, etiketak egiaztatu beharko zenituzke akatsak detektatzeko.</p>

<p>Hautatu <strong>Tresnak → Balidatu etiketak</strong> menuen barran. Taula bat sortuko da sorburuko eta helburuko etiketak bat ez datozen segmentuak erakutsiz. Klikatu segmentuaren zenbakia.</p>

<p>Segmentu akasdunera joango zara automatikoki, Editorean, eta bertan etiketa zuzendu ahal izango duzu.</p>

<p>Zenbait kasutan, etiketa-akatsek dokumentu bat ireki dadin eragotzi dezakete. Hortaz, dokumentu itzuliak sortu baino lehen, etiketa-akats guztiak zuzendu dituzula segurtatu beharko zenuke.</p>

<p>Azkenik, birritan egiaztatu beharko zenuke azken formatua, dokumentu itzulia bere bisore edo editore elkartuan irekiz.</p>
<hr>
</body>
</html>