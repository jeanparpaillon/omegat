<html>
<head>
   <meta http-equiv="content-type" content="text/html; charset=UTF-8">
   <title>Klávesové skratky - Používateľská príručka OmegaT 1.6.1</title>
</head>
<body>

<h1>Klávesové skratky</h1>

<p>Nasledujúce skratky sú dostupné z hlavného okna. Keď je v popredí iné okno, kliknite na hlavné okno pre jeho presun do popredia alebo stlačte <strong><code>Esc</code></strong> pre zavretie toho okna.</p>

<p>Skratky sú aktivované stlačením <strong><code>Ctrl</code></strong> a písmena. Kvôli čitateľnosti, sú tu písmená písané veľkým písmom. Niektoré skratky obsahujú iné klávesy. <strong><code>Ctrl</code></strong> je používané na Windows, UNIX a UNIX-ovských operačných systémoch s klávesnicami obsahujúcimi kláves <strong><code>Ctrl</code></strong> / <strong><code>Control<code></strong>. Používatelia Mac OS X by namiesto toho mali používať kláves Apple <img src="images/AppleKey.gif" alt="Kláves Apple" width="19" height="19">.</p>

<h2>Obsah</h2>

<ul type="none">
   <li>1. <a href="#Project_management">Správa projektu</a></li>
   <li>2. <a href="#Editing">Editovanie</a></li>
   <li>3. <a href="#Moving_around">Pohyb</a></li>
   <li>4. <a href="#Reference_windows">Referenčné okná</a></li>
   <li>5. <a href="#Other">Ostatné</a></li>
</ul>

<a name="Project_management"></a>
<h4>Správa projektu</h4>

<p>
<dl>
   <dt>Otvoriť projekt <code>&lt;Ctrl+O&gt;</code></dt>
   <dd>Zobrazí dialógové okno pre nájdenie už existujúceho projektu</dd>

   <dt>Uložiť <code>&lt;Ctrl+S&gt;</code></dt>
   <dd>Uloží aktuálnu prácu do súboru project_save.tmx umiestneného v adresári projektu /omegat/</dd>

   <dt>Vlastnosti projektu <code>&lt;Ctrl+E&gt;</code></dt>
   <dd>Zobrazí nastavenia projektu pre prípadné zmeny</dd>
</dl>
</p>

<a name="Editing"></a>
<h4>Editovanie</h4>

<p>
<dl>
   <dt>Vrátiť posledný krok <code>&lt;Ctrl+Z&gt;</code></dt>
   <dd>Odvolá posledné editačné akcie, v aktuálnom cieľovom segmente</dd>

   <dt>Zopakovať posledný krok <code>&lt;Ctrl+Y&gt;</code></dt>
   <dd>Znovu vykoná editačné akcie, ktoré boli práve odvolané, v aktuálnom cieľovom segmente</dd>

   <dt>Vybrať nájdené #N <code>&lt;Ctrl+N&gt;</code> (N od 1 do 5)</dt>
   <dd>Vyberie N<sup>tý</sup> zhodný výraz v okne zhody (prvý zhodný výraz je vybratý predvolene)</dd>

   <dt>Nahradiť nájdeným <code>&lt;Ctrl+R&gt;</code></dt>
   <dd>Nahradí obsah aktuálneho cieľového segmentu vybratým zhodným výrazom (prvý zhodný výraz je vybratý predvolene)</dd>

   <dt>Vložiť nájdené <code>&lt;Ctrl+I&gt;</code></dt>
   <dd>Vloží vybratý zhodný výraz na pozíciu kurzora v aktuálnom cieľovom segmente (prvý zhodný výraz je vybratý predvolene)</dd>

   <dt>Nahradiť zdrojom <code>&lt;Ctrl+Shift+R&gt;</code></dt>
   <dd>Nahradí obsah aktuálneho cieľového segmentu obsahom zdrojového textu</dd>

   <dt>Vložiť zdroj <code>&lt;Ctrl+Shift+I&gt;</code></dt>
   <dd>Vloží obsah zdrojového textu na pozíciu kurzora v aktuálnom cieľovom segmente</dd>

   <dt>Hľadať v projekte <code>&lt;Ctrl+F&gt;</code></dt>
   <dd>Zobrazí dialógové okno pre vykonanie hľadania v projekte</dd>
</dl>
</p>

<a name="Moving_around"></a>
<h4>Pohyb</h4>

<p>
<dl>
   <dt>Nasledujúci nepreložený segment <code>&lt;Ctrl+U&gt;</code></dt>
   <dd>Presunie pole editácie na nasledujúci segment, ktorý nie je registrovaný v prekladovej pamäti projektu</dd>

   <dt>Nasledujúci segment <code>&lt;Ctrl+N&gt;/Enter/Return</code></dt>
   <dd>Presunie pole editácie na nasledujúci segment</dd>

   <dt>Predchádzajúci segment <code>&lt;Ctrl+P&gt;</code></dt>
   <dd>Presunie pole editácie na predchádzajúci segment</dd>
</dl>
</p>

<a name="Reference_windows"></a>
<h4>Referenčné okná</h4>

<p>
<dl>
   <dt>Zoznam súborov projektu <code>&lt;Ctrl+L&gt;</code></dt>
   <dd>Zobrazí zoznam Súborov projektu</dd>
</dl>
</p>

<a name="Other"></a>
<h4>Ostatné</h4>

<p>
<dl>
   <dt>Overiť značky <code>&lt;Ctrl+T&gt;</code></dt>
   <dd>Overí či všetky značky prítomné v zdrojovom texte sú prítomné aj v cieľovom texte.</dd>

   <dt>Súbory Pomocníka <code>&lt;F1&gt;</code></dt>
   <dd>Zobrazí súbory pomocníka OmegaT v samostatnom okne</dd>
</dl>
</p>

<hr>
<p><a href="legalNotices.html" title="Právne poznámky">Právne poznámky</a></p>

</body>
</html>