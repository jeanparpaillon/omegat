<html>
<head>
   <meta http-equiv="content-type" content="text/html; charset=UTF-8">
   <title>Filtre súborov - Používateľská príručka OmegaT 1.6.1</title>
</head>
<body>

<h1>Filtre súborov</h1>

<h2>Obsah</h2></div>

<ul type="none">
   <li>1. <a href="#Introduction">Úvod</a>

      <ul type="none">
         <li>1.1. <a href="#File_types">Typy súborov</a></li>
         <li>1.2. <a href="#File_encodings">Kódovania súborov</a></li>
         <li>1.3. <a href="#Renaming_Translated_Files">Premenovanie preložených súborov</a></li>
      </ul>
   </li>

   <li>2. <a href="#File_Filters_Setup">Nastavenie filtrov súborov</a>

      <ul type="none">
         <li><a href="#File_Filters_Dialog">Dialógové okno Filtre súborov</a></li>
         <li><a href="#Edit_Filter_Dialog">Dialógové okno Upraviť filter</a></li>
         <li><a href="#Add.2FEdit_Pattern_Dialog">Dialógové okno Pridať/Upraviť vzor</a></li>
      </ul>
   </li>
</ul>

<a name="Introduction"></a>
<h2>Úvod</h2>

<p>OmegaT obsahuje dobre prispôsobiteľné filtre, umožňujúce vám nastaviť väčšinu aspektov ich práce.</p>

<p>Filtre súborov sú kusy kódu schopné:</p>

<ul>
   <li>Čítať dokument v nejakom špecifickom formáte súborov. Napríklad, obyčajné textové súbory.</li>
   <li>Extrahovať zo súboru preložiteľný obsah.</li>
   <li>Automatizovať modifikácie názvov súborov preložených dokumentov nahradením preložiteľného obsahu jeho prekladom.</li>
</ul>

<a name="File_types"></a>
<h3>Typy súborov</h3>

<p>Keď OmegaT natrafí na súbor vo svojom zdrojovom adresári source, pokúsi sa vybrať filter na základe prípony súboru. Presnejšie, OmegaT sa pokúša priradiť vzory názvov zdrojových súborov každého filtra k názvu súboru. Napríklad, vzor <code>*.xhtml</code> sa bude zhodovať s akýmkoľvek súborom s príponou <code>.xhtml</code>. Ak je nájdený vhodný filter, odovzdá sa mu súbor na spracovanie. Napríklad, predvolene filter XHTML bude použitý pre spracovanie súborov s príponou <code>.xhtml</code>. Môžete meniť alebo pridávať vzory názvov súborov pre súbory, ktoré bude mať na starosti každý filter.</p>

<a name="File_encodings"></a>
<h3>Kódovania súborov</h3>

<p>Obyčajné textové a HTML súbory môžu byť uložené v množstve kódovaní. Kým HTML súbory môžu obsahovať meta údaj o kódovaní a OmegaT ho použije na prečítanie súboru, textové súbory nemajú žiaden univerzálny spôsob ako to uviesť. Pre textové aj HTML súbory bez deklarácie kódovania použije OmegaT kódovanie, ktoré nastavíte pre konkrétnu príponu. Napríklad, predvolene súbory <code>.txt</code> budú načítané s použitím predvoleného kódovania operačného systému. Môžete zmeniť kódovanie zdroja pre každý odlišný vzor názvu zdrojového súboru.</p>

<p>HTML a obyčajné textové súbory môžu byť tiež napísané v akomkoľvek kódovaní. Nparíklad, ak prekladáte z francúzštiny do japončiny môžete buď nastaviť filter na používanie jedného z japonských cieľových kódovaní, alebo použite kódovania Unicode UTF-8, UTF-16, alebo UTF-32. Predvolene, kódovanie v ktorom je uložený súbor je rovnaké kódovanie ako bolo použité pre načítanie súboru pre textové súbory, a UTF-8 pre HTML súbory. Všimnite si, že HTML filter pridá do cieľového súboru deklaráciu kódovania, takže prehliadač ho bude vidieť a nebude zobrazovať žiadne nezmyselné znaky.</p>

<a name="Renaming_Translated_Files"></a>
<h3>Premenovanie preložených súborov</h3>

<p>Niekedy môžete chcieť automaticky premenovať súbory ktoré prekladáte, napríklad pridať kód jazyka za názov súboru. Môžete to urobiť v dialógovom okne filtrov pomocou vzoru názvu cieľového súboru.</p>

<a name="File_Filters_Setup"></a>
<h2>Nastavenie filtrov súborov</h2>

<p>Väčšina používateľov by mala byť spokojná s predvolenými voľbami filtra súborov. Ak nie ste, otvorte hlavné dialógové okno pomocou <strong>Voľby -&gt; Filtre súborov...</strong> z hlavného menu. Všimnite si, že môžete zmeniť voľby filtra iba keď nie je otvorený žiaden projekt, keďže ovplyvňujú spôsob ako sa vytvárajú preložené súbory.</p>

<a name="File_Filters_Dialog"></a>
<h3>Dialógové okno Filtre súborov</h3>

<p>Dialógové okno vypisuje dostupné filtre súborov.</p>

<p>Ak nechcete používať OmegaT na preklad súborov nejakého typu, môžete filter vypnúť odznačením zaškrtávacieho políčka vedľa jeho názvu. OmegaT potom pri načítavaní projektov vynechá všetky príslušné súbory, a pri vytváraní cieľových dokumentov ich skopíruje nedotknuté. Neskôr, keď sa rozhodnete použiť filter znova, iba zaškrtnite príslušné políčko.</p>

<p>Ak si náhodou pokazíte celú konfiguráciu, kliknite na <strong>Predvolené</strong> pre návrat konfigurácie filtrov súborov do predvoleného funkčného stavu.</p>

<p>Pre editáciu toho v akých kódovaniach bude filter fungovať, vyberte filter zo zoznamu akliknite na <strong>Upraviť</strong>.</p>

<a name="Edit_Filter_Dialog"></a>
<h3>Dialógové okno Upraviť filter</h3>

<p>Dialogové okno vám dovolí nastaviť vzory názvov zdrojových súborov pre súbory, ktoré bude filter spracovávať, prispôsobiť si názvy súborov preložených súborov, a vybrať aké kódovania bude používať pre načítanie súboru a uloženie jeho preloženého náprotivku.</p>

<p>Vzor názvu zdrojového súboru používa pravidlá masky súborov DOS. Symbol <code>*</code> môže nahradiť akékoľvek množstvo akýchkoľvek symbolov, <code>?</code> nahradzuje akýkoľvek jeden symbol, a všetky ostatné symboly majú svoj pôvodný význam. Napríklad, ak chcete aby bol textový filter použitý na súbory čítajma (<code>readme</code>, <code>read.me</code>, a <code>readme.txt</code>) mali by ste použiť vzor <code>read*</code>.</p>

<p>Polia zdrojového a cieľového kódovania používajú combo boxy obsahujúce všetky podporované kódovania. Všimnite si, že nie všetky filtre vám dovoľujú výber kódovania, pretože fungujú s formátom súborov, ktorý umožňuje iba jediné kódovanie. Nastavenie kódovania na "&lt;auto&gt;" pre tie súbory formátov, ktoré vám dovoľujú výber kódovania by znamenalo, že veríte programu OmegaT ohľadom rozhodnutia. Takto to robí:</p>

<ul>
   <li>OmegaT sa môže pokúšať uhádnuť kódovanie zdrojového súboru HTML/XHTML súborov.</li>
   <li>OmegaT použije predvolené kódovanie operačného systému pre textové súbory.</li>
</ul>

<p>Vzor názvu cieľového súboru používa špeciálnu syntax, takže ak chcete editovať toto pole, mali by ste radšej kliknúť na <strong>Upraviť...</strong> pre prechod na diálógové okno Upraviť vzor.</p>

<p>Ak chcete aby bol filter použitý pre súbory vyhovujúce jednému alebo viacerým vzorov pre názvy udrojových súborov, kliknite na <strong>Pridať...</strong> pre prechod na dialógové okno Pridať vzor.</p>

<p>Ak chcete vrátiť filter na predvolené nastavenia, kliknite na <strong>Predvolené</strong>.</p>

<a name="Add.2FEdit_Pattern_Dialog"></a>
<h3>Dialógové okno Pridať/Upraviť vzor</h3>

<p>Rovnaké dialógové okno sa objaví či už chcete pridať vzor alebo editovať nejaký konkrétny vzor. Jediná nová vec v ňom je špeciálny editor vzoru názvu cieľového súboru, všetky ostatné políčka boli popísané vyššie.</p>

<p>Sekcia Vzor názvu cieľového súboru vám umožňuje vytvoriť názov preloženého súboru z rôznych častí.</p>

<ul>
   <li>Predvolené je <code>${filename}</code> -- celý názov zdrojového súboru s príponou, takže názov preloženého súboru je rovnaký ako názov zdrojového súboru.</li>
   <li><code>${nameOnly}</code> vám umožní vložiť iba názov zdrojového súboru bez prípony.</li>
   <li><code>${extension}</code> -- prípona zdrojového súboru.</li>
   <li><code>${targetLocale}</code> - kód cieľového locale (v tvare "xx_YY").</li>
   <li><code>${targetLanguage}</code> - kód cieľového jazyka a krajiny spolu (v tvare "XX-YY").</li>
   <li><code>${targetLanguageCode}</code> - iba cieľový jazyk ("XX").</li>
   <li><code>${targetCoutryCode}</code> - iba cieľová krajina ("YY").</li>
</ul>

<p>Môžeme jednoducho pridať viac premenných ak nás požiadate a poviete čoho sa týka vaša obľúbená premenná. Iba navštívte <a href="http://groups.yahoo.com/group/OmegaT/">našu používateľskú skupinu</a>.</p>

<hr>
<p><a href="legalNotices.html" title="Právne poznámky">Právne poznámky</a></p>

</body>
</html>