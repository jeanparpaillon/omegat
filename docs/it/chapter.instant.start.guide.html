<html>
   <head>
      <meta http-equiv="Content-Type" content="text/html; charset=UTF-8">
   
      <title>Chapter&nbsp;2.&nbsp;Imparare a usare OmegaT in cinque minuti!</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.78.1">
      <link rel="home" href="index.html" title="OmegaT - Manuale dell'Utente">
      <link rel="up" href="index.html" title="OmegaT - Manuale dell'Utente">
      <link rel="prev" href="chapter.about.OmegaT.html" title="Chapter&nbsp;1.&nbsp;Panoramica su OmegaT - introduzione">
      <link rel="next" href="chapter.installing.and.running.html" title="Chapter&nbsp;3.&nbsp;Installare e avviare OmegaT">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Chapter&nbsp;2.&nbsp;Imparare a usare OmegaT in cinque minuti!</th>
            </tr>
            <tr>
               <td width="20%" align="left"><a accesskey="p" href="chapter.about.OmegaT.html">Prev</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="chapter.installing.and.running.html">Next</a></td>
            </tr>
         </table>
         <hr>
      </div>
      <div class="chapter">
         <div class="titlepage">
            <div>
               <div>
                  <h1 class="title"><a name="chapter.instant.start.guide"></a>Chapter&nbsp;2.&nbsp;Imparare a usare OmegaT in cinque minuti!
                  </h1>
               </div>
            </div>
         </div>
         <div class="toc">
            <dl class="toc">
               <dt><span class="section"><a href="chapter.instant.start.guide.html#create.and.open.new.project">1. Configurare un nuovo progetto</a></span></dt>
               <dt><span class="section"><a href="chapter.instant.start.guide.html#translate.the.segments.one.by.one">2. Tradurre il file</a></span></dt>
               <dt><span class="section"><a href="chapter.instant.start.guide.html#d0e262">3. Convalidare i tag</a></span></dt>
               <dt><span class="section"><a href="chapter.instant.start.guide.html#d0e289">4. Generare il file tradotto</a></span></dt>
               <dt><span class="section"><a href="chapter.instant.start.guide.html#d0e300">5. Alcune cose da ricordare</a></span></dt>
            </dl>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>1.&nbsp;Configurare un nuovo progetto<a class="indexterm" name="d0e198"></a></h2>
                  </div>
               </div>
            </div>
            <p><em><span class="remark">Nota:</span></em>in un Apple Mac, usare il tasto <span class="keycap"><strong>Cmd</strong></span> o <span class="keycap"><strong>Apple</strong></span> anziché il tasto <span class="keycap"><strong>Ctrl</strong></span></p>
            <p>Per iniziare a usare OmegaT, creare prima un progetto che contenga tutti i file relativi, come i file di partenza, le memorie
               di traduzione, i glossari e gli eventuali file tradotti. Nel menu <span class="guimenu">Progetto</span> selezionare <span class="guimenuitem">Nuovo...</span><a class="indexterm" name="d0e223"></a> e scrivere il nome del progetto. Ricordarsi la posizione in cui si è creato il progetto, poiché sarà poi necessario ritornarvi.
            </p>
            <p>Dopo avergli attribuito un nome, si aprirà la finestra Crea nuovo progetto. Nella parte alta della finestra selezionare la
               lingua del file di partenza e quella di destinazione, poi premere il pulsante <span class="guibutton">OK</span> per proseguire.
            </p>
            <p><span class="application">È possibile premere <span class="keycap"><strong>Ctrl+E.</strong></span> per riaprire questa finestra, nel caso si ritenga di dover modificare altre impostazioni.</span></p>
            <p>Come passaggio successivo si apre la finestra File del progetto. Fare clic su Importa i file di partenza... e selezionare
               i file. OmegaT copierà i file scelti nella sottocartella <code class="filename">/source/</code>del progetto appena creato. È possibile chiudere la finestra dei file del progetto una volta che il file di partenza è stato
               caricato nel pannello dell'Editor.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>2.&nbsp;Tradurre il file
                     </h2>
                  </div>
               </div>
            </div>
            <p>OmegaT offre da tradurre un segmento alla volta. Una volta che si è tradotto un segmento, premere <span class="keycap"><strong>Ctrl+U</strong></span> per spostarsi al segmento successivo da tradurre. Per visualizzare come apparirà la traduzione nella sua forma finale, premere
               <span class="keycap"><strong>Ctrl+D</strong></span> per generare il documento tradotto, che verrà creato nella sottocartella /target/ all'interno della cartella del proprio
               progetto. Utilizzare, mentre si traduce, i menu <span class="guimenu">Modifica</span> e <span class="guimenu">Vai</span> per eseguire varie e utili funzioni.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e262"></a>3.&nbsp;Convalidare i tag
                     </h2>
                  </div>
               </div>
            </div>
            <p>Se il file di partenza è formattato, per es., come Microsoft Word, LibreOffice Writer o HTML, OmegaT convertirà la formattazione
               in tag che racchiudono il testo che si traduce. Spesso i documenti possiedono pure tag che non si riferiscono alla formattazione,
               ma che sono altrettanto importanti. Nel file di partenza (e in quello di arrivo), una frase può assomigliare a
            </p>
            <p></p>
            <div class="mediaobject" align="left"><img src="images/InstantGuide_1.png" align="left"></div>
            <p></p>
            <p>OmegaT, tuttavia, mostrerà questa frase nel seguente modo:</p>
            <p><code class="literal"></code></p>
            <div class="mediaobject" align="left"><img src="images/InstantGuide_2.png" align="left"></div>
            <p></p>
            <p>I tag in OmegaT sono di colore grigio, per essere facilmente riconoscibili. Non sono protetti, quindi si possono eliminare,
               modificare o spostare a mano all'interno della frase. Si potrebbe non riuscire ad aprire il testo tradotto, però, se durante
               la digitazione di tag di formattazione si commettono errori. Prima di generare il file tradotto, premere dunque <span class="keycap"><strong>Ctrl+T</strong></span> per verificare che i tag siano corretti.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e289"></a>4.&nbsp;Generare il file tradotto
                     </h2>
                  </div>
               </div>
            </div>
            <p>Una volta che si è sicuri che i tag, all'interno della traduzione, non contengono errori, premere <span class="keycap"><strong>Ctrl+D</strong></span> per generare il file di arrivo, che verrà creato nella sottocartella <code class="filename">/target/</code> all'interno della cartella del proprio progetto.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e300"></a>5.&nbsp;Alcune cose da ricordare
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Se l'Editor non riesce a caricare un file di partenza, allora esso potrebbe essere in un formato non gestibile da OmegaT.
                        Per visualizzare un elenco dei formati dei file gestibili da OmegaT, leggere il capitolo 7 "Filtri dei file", all'interno
                        del manuale dell'utente.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È possibile creare un nuovo progetto per ciascun nuovo lavoro, ed è possibile, al contempo, aggiungere svariati file di partenza
                        a un progetto.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Per rivedere le impostazioni iniziali del progetto, aprire la finestra delle impostazioni tramite la combinazione <span class="keycap"><strong>Ctrl+E</strong></span>. Per visualizzare l'elenco dei file nel progetto, aprire la finestra dei File del progetto tramite la combinazione <span class="keycap"><strong>Ctrl+L</strong></span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Alla fine del lavoro, OmegaT esporta nella cartella del progetto tre memorie di traduzione chiamate "level1", "level2" e "omegat".
                        Le memorie "level1" e "level2" possono essere condivise con gli utenti di altri programmi di traduzione. La memoria chiamata
                        omegat" si può utilizzare all'interno di OmegaT, nei progetti di futura creazione. Inserendo i file delle memorie di traduzione
                        nella sottocartella /tm/ della cartella del progetto, OmegaT ricercherà al suo interno automaticamente i segmenti simili,
                        chiamati "concordanze parziali". .
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È possibile creare un glossario premendo <span class="guibutton">Ctrl+Maiusc+G</span> oppure copiando i glossari esistenti nella sottocartella <code class="filename">/glossary/</code>della cartella del progetto, e OmegaT cercherà automaticamente le parole al loro interno.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È spesso utile ricercare parole e frasi all'interno del testo di partenza e della traduzione: è possibile aprire la finestra
                        di "Ricerca testo" tramite la combinazione <span class="keycap"><strong>Ctrl+F</strong></span>, in qualsiasi momento.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>È disponibile un'introduzione più completa in <a class="ulink" href="http://www.omegat.org/en/tutorial/OmegaT%20for%20Beginners.pdf" target="_top">OmegaT for beginners</a> nel sito web di OmegaT. Per ottenere assistenza su qualsiasi aspetto del programma, iscriversi al <a class="ulink" href="http://tech.groups.yahoo.com/group/OmegaT/" target="_top">Gruppo utenti di OmegaT.</a></p>
                  </li>
               </ul>
            </div>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="chapter.about.OmegaT.html">Prev</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="chapter.installing.and.running.html">Next</a></td>
            </tr>
            <tr>
               <td width="40%" align="left" valign="top">Chapter&nbsp;1.&nbsp;Panoramica su <span class="application">OmegaT</span> - introduzione&nbsp;
               </td>
               <td width="20%" align="center"><a accesskey="h" href="index.html">Home</a></td>
               <td width="40%" align="right" valign="top">&nbsp;Chapter&nbsp;3.&nbsp;Installare e avviare <span class="application">OmegaT</span></td>
            </tr>
         </table>
      </div>
   </body>
</html>