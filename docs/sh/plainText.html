<html>
<head>
   <meta http-equiv="content-type" content="text/html; charset=UTF-8">
   <title>Rad sa plain text-om - Priručnik za korisnike OmegaT 1.6.2</title>
</head>
<body>

<h1>Rad sa plain text-om</h1>

<h2>Sadržaj</h2>

<ul type="none">
   <li>1. <a href="#Plain_Text_in_OmegaT">Plain Text u OmegaT</a></li>

   <li>2. <a href="#Garbled_displays_.3F">Iskrivljeno prikazivanje?</a>

      <ul type="none">
         <li>2.1. <a href="#Character_sets_and_encodings">Setovi slova i kodni rasporedi</a></li>
         <li>2.2. <a href="#The_OmegaT_solution">Rješenje koje pruža OmegaT</a></li>
      </ul>
   </li>
</ul>

<a name="Plain_Text_in_OmegaT"></a>
<h2>Plain Text u OmegaT</h2>

<p>Plain text datoteke isključivo sadrže tekstualnu informaciju. Kod plain text datoteka ne postoji jasno definisan način o prenošenju informacije o jeziku na kome su napisane, ka računaru. Vrlo uprošćeno govoreći, to znači da računar podrazumijeva da je sadržaj datoteke napisan jezikom operativnog sistema u računaru.</p>

<p>Datoteka plain text najčešće završava sufiksom <strong>.txt</strong>.</p>

<a name="Garbled_displays_.3F"></a>
<h2>Iskrivljeno prikazivanje?</h2>

<p>Ako si ruske nacionalnosti, vrlo je vjerovatno da i tvoj računar radi pod ruskim jezikom: Meniji su na ruskom, datoteke koje otvaraš, su takođe na ruskom, itd. U najvećem broju slučajeva, računar donese ispravnu pretpostavku o sadržini datoteka: one su sve ispisane na ruskom jeziku i sa svim ruskim slovima koji se daju njime prikazati.</p>

<p>Ako si prevodilac ruskog porijekla koji prevodi sa japanskog, tada će računar sve datoteke na japanskom, ukoliko su u <strong>plain text</strong> formatu, smatrati datotekama koje sadrže ruski jezik. Ovo dolazi uslijed pomanjkanja informacije u samoj datoteci koja bi računaru ukazala na kome jeziku je ona napisana.</p>

<p>Sadržaj datoteke na japanskom bi na pr. mogao biti:</p>

<pre>   OmegaTとは、コンピュータを利用した翻訳ツールです。</pre>

<p>Dok bi tvoj tekst editor vrlo vjerovatno prikazao niz sljedećih znakova:</p>

<pre>   OmegaTВ∆ВЌБAГRГУГsГЕБ[Г^ВрЧШЧpВµВљЦ|ЦуГcБ[ГЛВ≈ВЈБB</pre>

<p>Razlog za to je što prirodno očekuje da obrađuje sadržaj na ruskom jeziku... Dok ti znaci, međutim, nisu ruski. To su japanski znaci pogrešno prikazani kao ruska slova.</p>

<p>Ni OmegaT ne ponaša se drugačije. OmegaT smatra da se <strong>plain text</strong> datoteke koje sadrže tekst, mogu automatski prikazati na način unaprijed podešen na računaru. Ovaj sistem dobro funkcioniše kad računar radi pod francuskim jezikom a ti na obradu primiš datoteke na engleskom, ili u slučaju kad imaš računar s njemačkim a trebaš prevoditi datoteke s talijanskog jezika.</p>

<a name="Character_sets_and_encodings"></a>
<h3>Setovi slova i kodni rasporedi</h3>

<p>Zašto ovaj sistem funkcioniše s engleskim i francuskim ali ne i sa ruskim i japanskim jezikom? Razlog tome je što engleski i francuski koriste zajednički <strong>set slova</strong>. Tačnije, <strong>Latin-1</strong>, ili neku njegovu varijantu.</p>

<p>Sve donedavno, ruski i japanski jezik nisu mogli zajednički koristiti jedinstveni set slova. Najsavremeniji setovi ruskih slova ne pokrivaju japanske znakove, i obrnuto. Učinak te razlike vidan je u gornjem primjeru.</p>

<p>Naručilac prevoda u Japanu koristi japanski računar i sačinjava datoteke na japanskom jeziku. Set slova koji je japanski naručilac prevoda izabrao, zavisiće od operativnog sistema i drugih settinga, ali je malo vjerovatno da će se izabrani (japanski) set slova, ispravno interpretirati na nekom ruskom računaru.</p>

<p>Način fizičkog prenosa tekstualne informacije u određenom setu slova, tj.  način <strong>pisanja</strong> u datoteci namjenjenoj interpretaciji i učitavanju) zavisi od <strong>kodnog rasporeda (encoding)</strong>. Kad računar učitava datoteku, on "dekodira" informaciju shodno dotičnom kodnom rasporedu i prikazuje je saglasnim setom slova. Prostim riječima, svaki kodni raspored ima svoj set slova...</p>

<a name="The_OmegaT_solution"></a>
<h3>Rješenje koje pruža OmegaT</h3>

<p>U osnovi, kod OmegaT, postoje tri načina za regulaciju ovih ponašanja.</p>

<ol>
   <li>Drastičan način:<ul>
         <li>Kada "kažeš" softweru OmegaT da tvoje <strong>plain text</strong> datoteke sa sufiksom <strong>.txt</strong> moraju biti interpretirane u kodnom rasporedu koji ti odrediš.</li>
      </ul>
   </li>

   <li>Selektivan način:<ul>
         <li>Kada promijeniš nazive tvojih "inostranih" datoteka u neki oblik sličan ovome (na primjer tematika.japanski);</li>

         <li>Tada zapovijediš softveru da se datoteke koje završavaju sufiksom ".japanski" imaju interpretirati u kodnom rasporedu koji ti odrediš.</li>
      </ul>
   </li>

   <li>"Unicode" način:<ul>
         <li>Otvori tvoju "stranu" datoteku u tekst editoru koji ispravno interpretira njen kodni raspored (ili nastaviš sa probom i sa greškama);</li>

         <li>Spasiš datoteku pod kodiranjem "UTF-8";</li>

         <li>Promijeniš joj ime iz <strong>tematika.txt</strong> u <strong>tematika.utf8</strong>. OmegaT će ovu datoteku interpretirati kao datoteku UTF-8.</li>
      </ul>
   </li>
</ol>

<p>Na sadašnjoj razini, OmegaT je podešen da razumijeva plain text datoteke na sljedeći način: (to i sam/a možeš provjeriti pod <strong>Filtri datoteka</strong> u meniju <strong>Opcije</strong>. Klikni na red <strong>Tekst datoteke</strong> i potom na dugme <strong>Uredi</strong> .)</p>

<ul>
   <li>
      <strong>.txt</strong> datoteke se u OmegaT (<strong>automatski</strong>) interpretiraju pod kodnim rasporedom operativnog sistema računara.</li>

   <li>
      <strong>.txt1</strong> datoteke se u OmegaT interpretiraju kao da su kodirane pod ISO-8859-1 (kodni raspored koji pokriva najveći dio  <strong>zapadnoevropskih</strong> jezika).</li>

   <li>
      <strong>.txt2</strong> datoteke se u OmegaT interpretiraju kao da su kodirane pod ISO-8859-2 (kodni raspored koji pokriva najveći dio <strong>srednjeevropskih i istočnoevropskih</strong> jezika).</li>

   <li>
      <strong>.utf8</strong> datoteke se u OmegaT interpretiraju kao da su kodirane pod UTF-8 (kodni raspored koji pokriva gotovo <strong>sve</strong> svjetske jezike).</li>
</ul>

<p>Naravno, sufiksi datoteka <strong>.txt1</strong>, <strong>.txt2</strong> i <strong>utf8</strong> , ne postoje u stvarnosti. OmegaT softver ti je pripremio kratak popis koji će ti pomoći pri obradi nekih <strong>inostranih</strong> datoteka.</p>

<p>Kad se nađeš pred francuskom datotekom (na primjer: <strong>francuski.txt</strong>) koju moraš prevađati na japanskom računaru, pa pošto je dosta izvjesno da je ista sačinjena pod enkodingom <strong>ISO-8859-1</strong> , već ti je, posle gornjih uputstava, jasno da ćeš prostim dodavanjem znaka <strong>1</strong> na kraj naziva datoteke (<strong>francuski.txt1</strong>) pomoći softveru OmegaT da pravilno interpretira sadržaj u ISO-8859-1... Et voilà!</p>

<hr>
<p><a href="legalNotices.html" title="Napomene pravne prirode">Napomene pravne prirode</a></p>

</body>
</html>