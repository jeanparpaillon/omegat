<html>
<head>
   <meta http-equiv="content-type" content="text/html; charset=UTF-8">
   <title>Pretraživanje - Priručnik za korisnike OmegaT 1.6.2</title>
</head>
<body>

<h1>Pretraživanje</h1>

<h2>Sadržaj</h2>

<ul type="none">
   <li>1. <a href="#Search_window">Okno za pretraživanje</a></li>
   <li>2. <a href="#Search_locations">Lokacije pretraživanja</a></li>

   <li>3. <a href="#Search_methods">Metodi pretraživanja</a>

      <ul type="none">
         <li>3.1. <a href="#Exact searches">Pretraživanje po tačnom terminu</a></li>
         <li>3.2. <a href="#Keyword_searches">Pretraživanje po ključnoj riječi</a></li>
      </ul>
   </li>

   <li>4. <a href="#Searching_using_wildcards">Pretraživanje pomoću džoker znakova</a></li>

   <li>5. <a href="#Searching_using_regular_expressions">Pretraživanje pomoću običnih izraza</a>

      <ul>
         <li>5.1. <a href="#Regular_Expressions_to_use_in_searches">Obični izrazi za upotrebu u pretraživanju</a></li>
         <li>5.2. <a href="#Short_summary_of_regular-expression_constructs">Kratak pregled konstrukcija običnih izraza</a></li>
      </ul>
   </li>
</ul>

<a name="Search_window"></a>
<h2>Okno za pretraživanje</h2>

<p>OmegaT omogućuje jak opseg pretraživačkih funkcija.</p>

<p>Pozovi Okno za pretraživanje pomoću <code>Ctrl+F</code> i u prostor "Traži sljedeće..." unesi riječ ili frazu za kojima želiš tragati.</p>

<p>Ima i drugih načina, na primjer: selektuj riječ ili frazu u polju za uređivanje (target tekst aktivnog segmenta) i pritisni <code>Ctrl+F</code>. Riječ ili fraza se automatski ubaci u polje "Traži sljedeće...".</p>

<p>Pozivanjem Okna za pretraživanje uvijek se otvara njegov dodatni prozor. Ako zaboravljaš da ih zatvaraš, desiće ti se na kraju da ih bude podosta otvorenih.</p>

<p>Pretraživanje se obavlja kako u izvornom, tako i u prevedenom dijelu projekta.</p>

<a name="Search_locations"></a>
<h2>Lokacije pretraživanja</h2>

<p>Izaberi lokaciju pomoću polja za potvrdu.</p>

<p>Za potrebe pretraživanja možeš izabrati veći broj lokacija:</p>

<ul>
   <li>samo projekat (namješteno pod default)</li>
   <li>Projekat kao i referentne memorije prevoda u /tm/ (klikni u poljce <i>Traži u TM</i>)</li>
   <li>jednu datoteku ili direktorijum koji sadrže set datoteka (klikni u poljce <i>Pretražuj datoteke</i>)</li>
</ul>

<p>U potonjem slučaju, OmegaT će jedino tragati po datotekama koje može učitati (pogledaj <a href="fileFormats">Podržane formate datoteka</a>).</p>

<a name="Search_methods"></a>
<h2>Metodi pretraživanja</h2>

<p>Izaberi metod pomoću okruglih polja za potvrdu.</p>

<p>Može se birati između dva metoda pretraživanja:</p>

<ul>
   <li><strong>Pretraživanje po tačnom terminu</strong> Pomoću njega traga se za segmentima koji sadrže traženu nisku.</li>
   <li><strong>Pretraživanje po ključnoj riječi</strong>: Pomoću njega traga se za segmentima koji sadrže sve ključne riječi, nezavisno od njihovog međusobnog rasporeda.</li>
</ul>

<p>Za bilo koji od ova dva metoda moguće su sljedeće tri opcije:</p>

<ul>
   <li>
      <strong>Razlikovanje malih i velikih slova</strong>: Ako je izabran ovaj vid, traga se za tačno specificiranu nisku; u suprotnom slučaju, ne bi se pravila razlika između malih i velikih slova.</li>

   <li>
      <strong>Obični izrazi</strong>: Ako je izabran ovaj vid, pretraživačka niska tretira se kao običan izraz (u slučaju pretraživanja po ključnoj riječi, tretira se kao višestruk izraz).</li>

   <li>
      <strong>Traži u TM</strong>: Ako je izabran ovaj vid, pretražuju se sve memorije prevoda.</li>
</ul>

<a name="Exact_searches"></a>
<h2>Pretraživanje po tačnom terminu</h2>

<p>Pretraživanjem po tačnom terminu traži se fraza, tj. ukoliko je unijeto nekoliko riječi, one će biti pronađene samo ukoliko stoje u identičnom nizu. Pretraživanja po tačnom terminu liče na pretraživanja po "tačnom izrazu" pretraživačkih internet mašina kao što je Google.</p>

<a name="Keyword_searches"></a>
<h2>Pretraživanje po ključnoj riječi</h2>

<p>Izaberi "Pretraživanje po ključnoj riječi" i unesi bilo koju količinu pojedinačnih riječi odvojenih razmacima i u bilo kojem rasporedu. OmegaT će prikazati listu svih segmenata u kojima postoje te riječi. Pretraživanje po ključnoj riječi liče na pretraživanja po "svim riječima" u pretraživačkim internet motorima kao što je Google.</p>

<a name="Searching_using_wildcards"></a>
<h2>Pretraživanje pomoću džoker znakova</h2>

<p>Džoker znaci '<code>*</code>' i '<code>?</code>' mogu se koristiti kod pretraživanja po tačnom terminu kao i po po ključnoj riječi. Da bi se koristili džoker znaci, opcija <strong>obični izrazi</strong> ne smije biti selektovana, jer će se u suprotnom slučaju ovi znaci interpretirati kao specijalni znaci kod običnih izraza.</p>

<p>Džoker znakom '<code>?</code>' pronalazi se bilo koji pojedinačni znak, tj. pomoću '<code>b?d</code>' pronalaze se '<code>bad</code>' i '<code>bid</code>'. Džoker znakom '<code>*</code>' pronalazi se bilo koji pojedinačni znak ili određen broj znakova, tj. '<code>b*d</code>' pronalazi se '<code>bad</code>', '<code>bid</code>', '<code>bold</code>' i '<code>band</code>'.</p>

<p>Ukoliko želiš tragati za segmentima koji sadržavaju ove znake, moraćeš preći na obične izraze i izbjeći te znake tako što ispred njih umetneš obrnutu kosu crtu ('<code>\</code>'), tj. '<code>x\*y</code>' za pronalaženje '<code>x*y</code>' i '<code>x\?y</code>' za pronalaženje '<code>x?y</code>'.</p>

<a name="Searching_using_regular_expressions"></a>
<h2>Pretraživanje pomoću običnih izraza</h2>

<p>Pretraživanje pomoću običnih izraza predstavlja moćno sredstvo za nalaženje više lokacija određene niske. Slično je običnom pretraživanju, ali je fleksibilnije. Jednostavne savjete možeš naći na internetu (na primjer <a href="http://www.regular-expressions.info/quickstart.html" title="http://www.regular-expressions.info/quickstart.html" rel="nofollow">http://www.regular-expressions.info/quickstart.html</a>.)</p>

<a name="Regular_Expressions_to_use_in_searches"></a>
<h3>Obični izrazi za upotrebu u pretraživanju</h3>

<p>Obični izrazi za upotrebu u pretraživanju su oni koje podržava Java. Za bliže informacije, konsultuj <a href="http://java.sun.com/j2se/1.4.2/docs/api/java/util/regex/Pattern.html"> http://java.sun.com/j2se/1.4.2/docs/api/java/util/regex/Pattern.html</a>.</p>

<a name="Short_summary_of_regular-expression_constructs"></a>
<h4>Kratak pregled konstrukcija običnih izraza</h4>

<table border="0" width="80%" cellpadding="1" cellspacing="0" summary="Konstrukcije običnih izraza i koje podudarnosti se pomoću njih mogu pronaći">
    <tr bgcolor="#DDEEFF"><th width="10%" align="left" id="construct">Konstrukcija</th><th align="left">Podudarnosti</th></tr>
    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="flags">Zastavice</th></tr>
    <tr><td><tt>(?i)</tt></td><td>Omogućuje traganje za podudarnostima bez razlikovanja malih i velikih slova (podrazumijevana vrijednost je namještena da postoji razlikovanje između malih i velikih slova).</td></tr>
    <tr><th>&nbsp;&nbsp;&nbsp;</th></tr>
    <tr><th align="left" colspan="2" id="characters">Znaci</th></tr>

    <tr><td><strong>x</strong></td><td>Znak <strong>x</strong>, osim sljedećega...</td></tr>
    <tr><td><tt>\u</tt><strong>hhhh</strong></td><td>Znak sa heksadecimalnom vrijednošću&nbsp;<tt>0x</tt><strong>hhhh</strong></td></tr>
    <tr><td><tt>\t</tt></td><td>Tab znak (<tt>'\u0009'</tt>)</td></tr>

    <tr><td><tt>\n</tt></td><td>Znak za novi red (line feed) (<tt>'\u000A'</tt>)</td></tr>
    <tr><td><tt>\r</tt></td><td>Znak za povratak na početak reda (<tt>'\u000D'</tt>)</td></tr>
    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="quot">Citiranje</th></tr>

    <tr><td><tt>\</tt></td><td>Samo citira sljedeći znak. Ovo je potrebno kad hoćeš unijeti metaznake <code>!$()*+.&lt;&gt;?[\]^{|}</code> koji u konkretnom slučaju predstavljaju sami sebe.</td></tr>
    <tr><td><tt>\\</tt></td><td>Na primjer, ovo je znak za obrnutu kosu crtu</td></tr>
    <tr><td><tt>\Q</tt></td><td>Samo citira sve znake ispred <tt>\E</tt></td></tr>

    <tr><td><tt>\E</tt></td><td>Samo završava citiranje koje je otpočelo pomoću znaka <tt>\Q</tt></td></tr>
    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="classes">Klase znakova</th></tr>
    <tr><td><tt>[abc]</tt></td><td><tt>a</tt>, <tt>b</tt>, ili <tt>c</tt> (prosta klasa)</td></tr>

    <tr><td><tt>[^abc]</tt></td><td>Bilo koji znak osim <tt>a</tt>, <tt>b</tt>, ili <tt>c</tt> (negacija)</td></tr>
    <tr><td><tt>[a-zA-Z]</tt></td><td><tt>a</tt> do <tt>z</tt> ili <tt>A</tt> do zaključno sa <tt>Z</tt>, (opseg)</td></tr>

    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="predef">Unaprijed definisane klase znakova</th></tr>
    <tr><td><tt>.</tt></td><td>Bilo koji znak (izuzev onih koji označavaju kraj reda)</td></tr>
    <tr><td><tt>\d</tt></td><td>Brojka: <tt>[0-9]</tt></td></tr>
    <tr><td><tt>\D</tt></td><td>Ne-brojka: <tt>[^0-9]</tt></td></tr>

    <tr><td><tt>\s</tt></td><td>Blanko znak: <tt>[ \t\n\x0B\f\r]</tt></td></tr>
    <tr><td><tt>\S</tt></td><td>Ne-blanko znak: <tt>[^\s]</tt></td></tr>
    <tr><td><tt>\w</tt></td><td>Znak za riječ: <tt>[a-zA-Z_0-9]</tt></td></tr>
    <tr><td><tt>\W</tt></td><td>Znak za ne-riječ: <tt>[^\w]</tt></td></tr>

    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="bounds">Granični znaci</th></tr>
    <tr><td><tt>^</tt></td><td>Početak retka</td></tr>
    <tr><td><tt>$</tt></td><td>Kraj retka</td></tr>
    <tr><td><tt>\b</tt></td><td>Graničnik za riječ</td></tr>

    <tr><td><tt>\B</tt></td><td>Graničnik za ne-riječ</td></tr>
    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="greedy">Lakomi kvantifikatori</th></tr>
    <tr><td colspan="2">Oni će pronalaziti podudarnosti koliko god mogu. Na primjer, <code>a+</code> će naći <code>aaa</code> u <code>aaabbb</code></td></tr>

    <tr><td><strong>X</strong><tt>?</tt></td><td><strong>X</strong>, jednom, ili uopšte ne</td></tr>
    <tr><td><strong>X</strong><tt>*</tt></td><td><strong>X</strong>, nula ili više puta</td></tr>
    <tr><td><strong>X</strong><tt>+</tt></td><td><strong>X</strong>, jednom ili više puta</td></tr>

    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="reluc">Oprezni (nelakomi) kvantifikatori</th></tr>
    <tr><td colspan="2">Oni će pronalaziti podudarnosti u što manjoj mjeri. Na primjer, <code>a+?</code> će naći prvo <code>a</code> u <code>aaabbb</code></td></tr>
    <tr><td><strong>X</strong><tt>??</tt></td><td><strong>X</strong>, jednom, ili uopšte ne</td></tr>

    <tr><td><strong>X</strong><tt>*?</tt></td><td><strong>X</strong>, nula ili više puta</td></tr>
    <tr><td><strong>X</strong><tt>+?</tt></td><td><strong>X</strong>, jednom ili više puta</td></tr>
    <tr><th>&nbsp;&nbsp;&nbsp;</th></tr>
    <tr align="left"><th colspan="2" id="logical">Logički operatori</th></tr>

    <tr><td><strong>XY</strong></td><td><strong>X</strong> iza koga slijedi <strong>Y</strong></td></tr>
    <tr><td><strong>X</strong><tt>|</tt><strong>Y</strong></td><td>Ili pak <strong>X</strong> ili <strong>Y</strong></td></tr>

    <tr><td><tt>(</tt><strong>XY</strong><tt>)</tt></td><td><strong>XY</strong> kao solo grupa</td></tr>
</table>

<hr>
<p><a href="legalNotices.html" title="Napomene pravne prirode">Napomene pravne prirode</a></p>

</body>
</html>