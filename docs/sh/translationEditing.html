<html>
<head>
   <meta http-equiv="content-type" content="text/html; charset=UTF-8">
   <title>Uređivanje prevoda - Priručnik za korisnike OmegaT 1.6.1</title>
</head>
<body>

<h1>Uređivanje prevoda</h1>

<p>Svoje datoteke prevodiš tako što s jednog, prelaziš na naredni segment i uređuješ svaki od njih pojedinačno. Pri kretanju kroz segmente, u polju za uređivanje može biti nekog teksta ali i ne mora. Na primjer, kad se premjestiš u prevedeni segment, u polju za uređivanje će uvijek stajati tvoj postojeći prevod, tako da ga tom prilikom možeš ev. dodatno uređivati.</p>

<p>Međutim, kad uđeš u neprevedeni segment, OmegaT može u njega ubaciti tekst zavisno od tvoje konfiguracije uređivanja, pa u nastavku možeš taj segment uređivati po volji:</p>

<ul>
   <li>OmegaT može automatski posijati polje za uređivanje s izvornim tekstom. Ovo je od velike koristi kod tekstova koji sadrže razne trgovačke znake ili vlastite imenice koje moraš ostaviti u neizmijenjenom stanju. Idi na <strong>Opcije -&gt; Ponašanje uređivanja...</strong> i postaraj se da okruglo polje za potvrdu <strong>Izvorni tekst</strong>  bude selektovano.</li>

   <li>OmegaT takođe i polje za uređivanje može ostaviti praznim. Ova opcija ti omogućava unošenje prevoda bez prethodne obaveze uklanjanja izvornog teksta, čime štediš nekoliko poteza (<code>Ctrl+A</code> i <code>Del</code>). Idi na <srong>Opcije -&gt; Ponašanje uređivanja...</strong> i postaraj se da bude selektovano okruglo polje za potvrdu <strong>Ostavi segment prazan</strong>.</li>

   <li>OmegaT može takođe umetnuti prevod u vidu najsličnije fraze onoj koju prevodiš. Idi na <strong>Opcije -&gt; Ponašanje uređivanja...</strong>, klikni u zastavicu <strong>Umetni najbolju podudarnost</strong>, podesi najmanju razinu sličnosti pri kojoj će se podudarnosti automatski umetati.</li>
</ul>

<p>Za podešavanja bilo čega u OmegaT kako je izloženo u nastavku, idi na <strong>Opcije -&gt; Ponašanje uređivanja...</strong>, i...</p>

<ul>
   <li>Postaraj se da je selektovano okruglo polje <strong>Izvorni tekst</strong> . Ovo je podrazumijevana vrijednost, te će vjerovatno već biti postavljena.</li>

   <li>Selektuj okruglo polje za potvrdu <strong>Ostavi segment prazan</strong>.</li>

   <li>Klikni u zastavicu <strong>Umetni najbolju podudarnost</strong>, podesi najmanju razinu sličnosti pri kojoj će se podudarnosti automatski umetati. Možeš takođe po svojoj želji mijenjati prefiks koji ti prikazuje umetnute podudarnosti.</li>
</ul>

<p>...i na kraju, klikni na <strong>OK</strong>.</p>

<a name="Text_To_Store"></a>
<h2>Tekst koji se treba održati u prevodu</h2>

<p>Dokumenti koje prevodiš mogu sadržavati razne trgovačke marke, imena ili druge lične imenice koji u prevedenom dokumentu ostaju neizmijenjeni. Za takve segmente koji sadrže samo tekst koji se mora prenijeti, postoje dvije strategije njihove obrade.</p>

<p>Kao prvo, možeš odlučiti da te segmente niti ne prevađaš, iako, ako slučajno docnije smetneš s uma da oni predstavljaju neizmjenljive dijelove, može ti se desiti da ih ipak kasnije prevedeš. Ovo stoga što će ti ove segmente OmegaT prijavljivati kao neprevedene. Ovo je podrazumijevani metod (default).</p>

<p>Pod dva, možeš zapovjediti softveru OmegaT da pohrani prevod čak i kad je identičan izvornom tekstu, tako da će aplikacija upamtiti da si ti već osmotrio/la taj tekst i odlučio/la da ga tretiraš kao preveden. Idi na <strong>Opcije -&gt; Ponašanje uređivanja...</strong> i klikni u zastavicu <strong>Dozvoli da prevod bude jednak izvoru</strong>.</p>

<hr>
<p><a href="legalNotices.html" title="Napomene pravne prirode">Napomene pravne prirode</a></p>

</body>
</html>