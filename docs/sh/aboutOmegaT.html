<html>
<head>
   <meta http-equiv="content-type" content="text/html; charset=UTF-8">
   <title>O programu OmegaT - Priručnik za korisnike OmegaT 1.6.1</title>
</head>
<body>

<h1>O programu OmegaT</h1>

<p>OmegaT predstavlja besplatnu multiplatformsku alatku za kompjuterski potpomagano prevođenje.</p>

<h2>Memorija prevoda</h2>

<p>Tokom prevođenja teksta, OmegaT čuva memoriju istoga, tako da ove memorije možeš ponovno koristiti.</p>

<p>Memorije prevoda mogu biti od velike koristi kod prevođenja određenog teksta koji sadrži ponavljanja njegovih identičnih ili sličnih dijelova. OmegaT koristi memorije prevoda, tako što pamti kako si prevodio/la prethodne segmente, da bi potom ponudio one koje su najsličnije segmentu na kome konkretno radiš.</p>

<p>One mogu biti od velike koristi kad se jedan dokument koji je već preveden, dodatno ažurira i modifikuje. Rečenice koje su ostale neizmijenjene, ostaće da stoje kao da su prevedene, a neka od starih rečenica će se ponuditi kao najvjerovatniji prevod za novu. Na taj način će se izmjene u originalnim dokumentima obrađivati s većom lakoćom.</p>

<p>Ako koristiš ranije stvorene memorije prevoda, koje si na primjer, primio/la od prevodilačke agencije ili od krajnjeg klijenta, OmegaT će ih moći koristiti kao referentne memorije.</p>

<h2>Upravljanje terminologijom</h2>

<p>Upravljanje terminologijom je od značaja radi konzistentnosti prevoda. OmegaT koristi rječnike koji u sebi sadrže prevoda pojedinih riječi ili kratkih fraza. Oni liče na jednostavne dvojezične rječnike iz neke specifične oblasti. Radi tvoje orijentacije OmegaT prikazuje prevod riječi prisutnih u segmentu u kojem trenutno radiš.</p>

<h2>Proces prevođenja</h2>

<p>Zamisli da imaš zadatak da prevedeš sve datoteke u direktorijumu prepunom datoteka, a koji je još dodatno organizovan u pod-direktorijume. Datoteke dolaze u mnoštvu formata. Kad daš znak programu OmegaT da moraš prevesti sve te datoteke, on će tragati za <a href="fileFormats.html" title="Podržani formati datoteka">datotekama koje podržava</a>, i shodno <a href="fileFilters.html" title="Filtri datoteka">pravilima za filtriranje datoteka</a>, u njime će prepoznavati tekstualne dijelove, razbijati najveće tekstualne cjeline prema <a href="segmentation.html" title="Segmentacija izvornih datoteka">pravilima segmentacije</a>, i prikazati segmente jednog po jednog, tako da možeš početi s prevođenjem.</p>

<p>Ako imaš namjeru da pogledaš kako će izgledati datoteke kad ih prevedeš, možeš <a href="userInterface.html" title="Korisnička radna površina">sačiniti prevedene dokumente</a>, otvoriti ih u pogodnoj aplikaciji i tako pogledati kakav će izgled imati prevod.</p>

<hr>
<p><a href="legalNotices.html" title="Napomene pravne prirode">Napomene pravne prirode</a></p>

</body>
</html>