<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title> Kratek vodič skozi OmegaT  -  Priročnik za uporabnika  OmegaT 1.7.3</title>
</head>
<body>

	<h1>Kako začnete v 5 minutah delati z OmegaT!<br> - kratek vodič skozi OmegaT</h1>

	<ul>
		<li><a href="#summary">Na kratko, kako OmegaT dela</a></li>
		<li><a href="#translate">Kako prevajati s pomočjo OmegaT</a>
			<ul>
				<li><a href="#create">Ustvarite in odprite nov projekt</a></li>
				<li><a href="#segments">Prevedite segmente drugega za drugim</a></li>
				<li><a href="#tm">Kako uporabljati prevodni spomin in zadetke iz geslovnikov</a>
					<ul>
						<li><a href="#tm_matches">Zadetki iz spomina prevodov</a></li>
						<li><a href="#gloss_matches">Zadetki iz slovarjev</a></li>
					</ul>
				</li>
				<li><a href="#searches">Iskanja</a></li>
				<li><a href="#create_trans">Ustvarite prevode dokumentov</a></li>
			</ul>
		</li>
		<li><a href="#tags">Kako se lotiti besedila z oznakami</a>
			<ul>
				<li><a href="#example">Primer...</a></li>
				<li><a href="#tag_verif">Preverjanje oznak</a></li>
			</ul>
		</li>
	</ul>

	<p>Ta kratek priročnik za hitri začetek opisuje samo najbolj osnovne stvari.  V idealnem primeru bi moral vsak uporabnik prebrati navodila za uporabo in se z njihovo pomočjo seznaniti z vsem, kar nam OmegaT nudi.</p>
	
	<p>Bližnjice na tem mestu opisujemo s konvencijo  "ctrl+tipka", uporabniki na Macih naj pod tem razumejo in uporabljajo "cmd+tipka". Tipka "cmd" je na tipkovnicah Apple označena z  "jabolkom" </p>

	<hr>

	<a name="summary" id="summary"></a>
	<h1>Na kratko, kako OmegaT dela</h1>

	<p>Zaslon OmegaT  sestavljajo <a href="userInterface.html">tri ločena okna</a>. Vsakega od njih lahko z miško večate in manjšate. Na levi strani je urejevalnik, v katerega vnašate svoj prevod. Desno zgoraj je prikazovalnik zadetkov, kjer bodo prikazani zadetki iz prevodnega spomina. Pod njim se nahaja prikazovalnik slovarjev, kjer se bodo kazali zadetki iz slovarjev.{\cs6\f1\cf6\lang1024  &lt;/span&gt;}</p>

	<p>V urejevalniku prikazuje OmegaT izvorno besedilo '<a href="./segmentation.html">segmentirano</a>' v povedi (ali v odstavke). Segmente prevajate po vrsti, drugega za drugim. Ko preidete z enega segmenta na drugega, se vaš prevod shrani v <a href="translationMemories.html">prevodni spomin</a>. Ko so enkrat vsi segmenti prevedi (ali pa prej, če tako zahtevate), bo OmegaT s pomočjo prevodnega spomina ustvaril v podimeniku "Target" dokumente v ciljnem jeziku.</p>

	<p>OmegaT vaše prevajalsko delo organizira v tako imenovane prevajalne projekte.  Za vsakega od njih OmegaT ustvari komplet imenikov. V njih shranjujete <a href="filesToTranslate.html">izvorne dokumente</a>, ki jih je treba prevesti, <a href="glossaries.html">geslovnike</a> in pa prevodne spomine, ki jih boste morebiti potrebovali. OmegaT ustvari tudi ciljni imenik “Target”, ki bo vseboval prevedene dokumente.</p>

	<hr>

	<a name="translate" id="translate"></a>
	<h1>Kako prevajati s pomočjo OmegaT</h1>

	<a name="create" id="create"></a>
	<h2>Ustvarite in odprite nov projekt</h2>

	<p>- v ta namen v meniju izberite <strong>Projekt → Nov..</strong>.</p>

	<p> Zakrmarite do imenika, v katerega bi želeli shraniti projektne datoteke, in vnesite ime za prevajalni projekt. Ime, ki ga vnesete, bo tudi ime projekta in projektnega imenika, v katerega se bo shranjevalo vse s prevajanjem zvezane datoteke.</p>

	<p>OmegaT vas bo z dvogovorom spodaj pozval, da potrdite ali pa spremenite  projektne mape, ki jih bo ustvaril.</p>

	<p align="center">
		<img src="images/NewProject.png" name="graphics1" alt="Okno za projektne nastavitve" align="bottom" border="0" id="graphics1">
	</p>

	<p>Mesto podimenikov lahko potrdite, vendar prej preverite, ali <a href="languages.html">kodiranji</a> za izvirni in ciljni jezik ustrezata. V spustnem seznamu izberite kodo jezika (2 črki) ali kodo jezika in države (2 + 2 črki), lahko pa ju vnesete ročno (držite se vzorca z 2 črkama). Zapomnite si, kje se nahaja podimenik Target (s prevedenimi datotekami).</p>

	<p>Če želite, da OmegaT namesto po odstavkih segmentiranje izvede po povedih, znova preverite <a href="./segmentation.html">pravila za segmentiranje</a>.</p>

	<p>-Ko kliknete na V redu in s tem potrdite nastavitev projekta, vas bo OmegaT pozval, da izberete izvorne dokumente za uvoz. Uvažate lahko posamezne datoteke, lahko tudi uvažate cela drevesa (vključno z datotekami, ki se nahajajo v podimenikih). Če uvozite napačne dokumente ali preveč dokumentov, jih lahko enostavno odstranite iz podimenika z izvirnimi datotekami v tem projektu OmegaT (na primer v sistemskem upravitelju datotek).</p>

	<p>Seznam datotek, ki se jih bo prevajalo, lahko preverite v oknu <strong>Projektne datoteke</strong>  (Menu: <strong>Projekt → Projektne datoteke...</strong>, v kolikor se ne prikaže sam od sebe). Če ste primorani spremeniti vsebino imenika Source, ne pozabite pred nadaljnjim delom ponovno naložiti projekta (Meni <strong>Projekt → Ponovno naloži</strong>). OmegaT samodejno odpre prvo datoteko na seznamu.{\cs6\f1\cf6\lang1024  &lt;/span&gt;}</p>

	<p>Zapomnite si, da lahko OmegaT prevaja datoteke v spodaj navedenih <a href="filesToTranslate.html">formatih</a> samo, če ustrezajo vzorcem v <a href="fileFilters.html">datotečnih filtrih</a>. Druge datoteke bo pri odpiranju prezrl.</p>

	<ul>
		<li>Format Open Document (ODF ISO/IEC 26300)</li>
		<li>OpenOffice.org</li>
		<li>XHTML, HTML</li>
		<li>datoteke za HTML Help Compiler</li>
		<li>DocBook</li>
		<li>- enostavno besedilo</li>
		<li>bundle.properties Java</li>
		<li>enojezični .po</li>
		<li>INI (Ključ=vrednost kot besedilo)</li>
		<li>Okapi enojezični XLIFF</li>
	</ul>

	<a name="segments" id="segments"></a>
	<h2>Prevedite segmente drugega za drugim</h2>

	<p>Ko določite projekt in datoteke, ki jih je treba prevesti, OmegaT odpre prvo datoteko na seznamu. Prvi segment je označen zeleno, pod njim je v "ciljnem polju" kopija izvirnega besedila. (V tem trenutku so vsa besedila, ki se nahajajo izven ciljnega polja zavarovana in jih ne morete spreminjati ) Med oznaki <code>&lt;segment 0001&gt;</code> in <code>&lt;end segment&gt;</code> morate čez izvorno besedilo vtipkati svoj prevod.</p> Pritisnite na "<strong>ENTER</strong>", da skočite na naslednji segment. Opomba:<ul>
		<li>- Da skočite na katerikoli drug del besedila, bodisi zgoraj bodisi spodaj, dvokliknite na stavek ali odstavek, ki ga želite odpreti.</li>
		<li>- V kolikor raje začnete prevajati s praznim poljem za prevod, si lahko to nastavite s pomočjo  <strong>Možnosti → <a href="translationEditing.html">Vedenje pri prevajanju...</a></strong>.</li>
	</ul>

	<p>Ko pritisnete na "<strong>ENTER</strong>", se na tihem pripeti več stvari: OmegaT doda oba dela segmenta (izvirnik in njegov prevod) v prevodni spomin in samodejno prevede še ostale identične segmente v drugih datotekah projekta. Hkrati preišče prevodni spomin in slovar ter zbere predloge za naslednji neprevedeni segment.</p>

	<a name="tm" id="tm"></a>
	<h2>Kako uporabljati prevodni spomin in zadetke iz geslovnikov</h2>


	<a name="tm_matches" id="tm_matches"></a>
	<h3>Zadetki iz spomina prevodov</h3>

	<p>Če OmegaT v prevodnem spominu za naslednji segment naleti na nepopolna ujemanja (30 % ali več, glej priročnik), jih bo navedel v prikazovalniku zadetkov. Prikazovalnik zadetkov samodejno označi prvi zadetek na seznamu.</p>

	<p>Skladanja lahko v ciljno polje vnesete iz prikazovalnika s pomočjo <a href="menu.html#shortcuts">bližnjic</a>:</p>

	<ul>
		<li>Pritisnite <code>Ctrl+I</code>, če želite zadetek vstavite na mestu, kjer se trenutno nahaja kazalka, ali pa ...</li>
		<li>pritisnite <code>Ctrl+R</code>  in prepišite z zadetkom ciljno besedilo v celoti..</li>
	</ul>

	<p>V kolikor je na razpolago več zadetkov, pa bi želeli kaj drugega kot predizbrani zadetek:</p>

	<ul>
		<li>Izberite v prikazovalniku zadetek, ki ga želite: s <code>Ctrl+2</code> drugi, s <code>Ctrl+3</code> tretji prikazani zadetek, itd.</li>
		<li>Uporabite potem bližnjici <code>Ctrl+I</code> ali <code>Ctrl+R</code>, kot je opisano zgoraj.</li>
	</ul>

	<p>(OmegaT lahko tudi naročite, naj vsak zadetek, ki je nad nastavljenim odstotkom skladanja, sam od sebe vstavi v ciljno polje, ko odpre nov segment. To možnost imate na razpolago v  <strong>Možnosti → <a href="translationEditing.html">Vedenje ob urejanju</a>..</strong>)</p>

	<a name="gloss_matches" id="gloss_matches"></a>
	<h3>Zadetki iz slovarjev</h3>

	<p>Če OmegaT v <a href="glossaries.html">geslovniku najde</a> 100-odstotni zadetek, ga prikaže v prikazovalniku geslovnikov. Bližnjic za njihovo uporabo ni.</p>
	
	<a name="searches" id="searches"></a>
	<h2>Iskanja</h2>
	
	<p>OmegaT nudi krepko zalogo funkcij za <a href="searches.html">iskanje</a> Odprite iskalno okno z  <code>Ctrl+F</code> in vtipkajte besedo ali izraz, ki ga iščete, v polje "Išči:".</p>
	
	<p>Lahko tudi v ciljnem polju aktivnega segmenta  izberete besede ali izraz, potem pa pritisnete na <code>Ctrl+F</code>. V tem primeru bo program iskani izraz ali besedo sam vnesel v polje "Išči".</p>

	<a name="create_trans" id="create_trans"></a>
	<h2>Ustvarite prevedene dokumente</h2>

	<p>Ko prevedete vse segmente (po potrebi tudi prej), OmegaT na podlagi prevodov, ki jih je shranil v spomin, obnovi vse izhodne dokumente. Da ustvarite ciljne dokumente, izberite v glavnem meniju <strong>Projekt -&gt; Ustvari prevedene dokumente</strong>.</p>

	<p>OmegaT sestavi prevode vseh datotek v projektnem imeniku Source, ne glede na to, ali so prevedene v celoti. Delne ali v celoti prevedene datoteke nato shrani v projektni imenik Target.</p>

	<p>Prevajanje zaključite s pregledom ciljnih datotek v ustrezni aplikaciji  (brskalniku, urejevalniku besedil...) , da se prepričate, da je vsebina in oblikovanje prevoda v redu.. Po potrebi lahko znova odprete OmegaT, opravite potrebne spremembe in znova ustvarite izhodne datoteke.{\cs6\f1\cf6\lang1024  &lt;/span&gt;}</p>

	<hr>

	<a name="tags" id="tags"></a>
	<h1>Kako se lotiti besedila z oznakami</h1>

	<p>OmegaT pazi na to, da se oblikovanje izvirnih dokumentov (krepka ali ležeča pisava itd.) med prevajanjem ne zgubi, zato ukaze za oblikovanje spremeni v <a href="formattedText.html#intro">oznake</a>. Oznake OmegaT vsebujejo eno ali dve črki z eno ali več ciframi, včasih tudi znak  "/"  (na primer: &lt;f0&gt;, &lt;br10/&gt;, &lt;/s2&gt; itd.).</p>

	<p>Pri spreminjanju oznak <a href="formattedText.html#Tag_operations">pazite</a>, da jih boste pravilno prenesli v ciljno besedilo.</p>

	<a name="example" id="example"></a>
	<h2>Primer...</h2>

	<p>V teh primerih so oznake označene z barvo, da jih je laže prepoznati;  OmegaT jih ne bo posebej poudarjal. Oznake <font color="blue">modre</font> barve so oznake HTML. ki jih bo  OmegaT ignoriral, ker v celoti obkrožajo segment,   <font color="green">zelene</font> oznake OmegaT upošteva, ker se nahajajo v segmentu,  <font color="red">rdeče</font> pa je prikazano, kako jih je videti v OmegaT.</p>

	<p>Tukaj je primer za segmentiranje v HTML:</p>

	<p><font color="blue"><code>&lt;p&gt;</code></font><code>A different display font can be selected via the</code> <font color="green"><code>&lt;b&gt;</code></font><code>Display Font</code><font color="green"><code>&lt;/b&gt;</code></font><code>dialog. Open it via the</code> <font color="green"><code>&lt;i&gt;</code></font><code>Settings</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Display Font...</code><font color="green"><code>&lt;/i&gt;</code></font><code>menu item. The font type and size can be changed from the dialog.</code><font color="blue"><code>&lt;/p&gt;</code></font></p>

	<p>OmegaT jih bo (tu označeno z rdečim) prikazal takole:</p>

	<p><code>A different display font can be selected via the</code> <font color="red"><code>&lt;b0&gt;</code></font><code>Display Font</code><font color="red"><code>&lt;/b0&gt;</code></font><code>dialog. Open it via the</code> <font color="red"><code>&lt;i1&gt;</code></font><code>Settings</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Display Font...</code><font color="red"><code>&lt;/i2&gt;</code></font><code>menu item. The font type and size can be changed from the dialog.</code></p>

	<p>Takole pa boste besedilo prevedli v slovenščino:</p>

	<p><code>Pisavo za prikaz lahko izberete z dvogovorom za  </code> <font color="red"><code>&lt;b0&gt;</code></font><code>Pisavo za prikaz</code><font color="red"><code>&lt;/b0&gt;</code></font><code>. Odprite v ta namen točko v meniju  </code> <font color="red"><code>&lt;i1&gt;</code></font><code>Nastavitve</code><font color="red"><code>&lt;/i1&gt;</code></font><code> →</code> <font color="red"><code>&lt;i2&gt;</code></font><code>Pisava za prikaz...</code><font color="red"><code>&lt;/i2&gt;</code></font><code> . V dvogovoru lahko spremenite vrsto in velikost pisave.</code></p>

	<p>Ko OmegaT ustvari ciljno besedilo, bo HTML videti takole:</p>

	<p><font color="blue"><code>&lt;p&gt;</code></font><code>Pisavo za prikaz lahko izberete z dvogovorom za  </code> <font color="green"><code>&lt;b&gt;</code></font><code>Pisavo za prikaz</code><font color="green"><code>&lt;/b&gt;</code></font><code>. Odprite v ta namen točko v meniju </code> <font color="green"><code>&lt;i&gt;</code></font><code>Nastavitve</code><font color="green"><code>&lt;/i&gt;</code></font><code> →</code> <font color="green"><code>&lt;i&gt;</code></font><code>Pisava za prikaz</code><font color="green"><code>&lt;/i&gt;</code></font><code>. V dvogovoru lahko spremenite vrsto in velikost pisave.</code><font color="blue"><code>&lt;/p&gt;</code></font></p>

	<a name="tag_verif" id="tag_verif"></a>
	<h2>Preverjanje oznak</h2>

	<p>OmegaT napačnih oznak v ciljnem dokumentu ne zazna samodejno. Preden prevod predate stranki, torej preverite, ali je besedilo brez napak.</p>
	
	<p>Uporabite v ta namen točko v meniju točko <strong>Orodja →  <a href="formattedText.html#tag_validation">Preveri oznake </a></strong>. Prikazal se bo seznam segmentov, kjer prihaja do neskladja med oznakami v izvirnem besedilu in v prevodu. Kliknite na številko segmenta.</p>

	<p>V oknu urejevalnika bo prikazan vprašljivi segment, v katerem lahko oznake preverite in po potrebi popravite.</p>

	<p>V nekaterih primerah lahko napake v oznaka tudi preprečijo, da bi prevod sploh lahko odprli. Preverite zato naprej oznake, preden začnete z ustvarjanjem ciljnih datotek.</p>

	<p>Na koncu dokument in njegovo oblikovanje še dodatno preverite v urejevalniku ali v pregledovalniku za to vrsto dokumenta.</p>

	<hr>

	<p><a href="legalNotices.html">Pravni poduk</a></p>
</body>
</html>
