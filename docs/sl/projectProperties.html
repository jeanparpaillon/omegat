<html>
<head>
   <meta http-equiv="content-type" content="text/html; charset=UTF-8">
   <title> Lastnosti projekta -  Priročnik za uporabnika OmegaT 1.6.2 </title>
</head>
<body>

<h1>Lastnosti projekta</h1>

<p>V tem dvogovoru lahko prilagodite  imenike in jezike projekta. Odprete ga, če pritisnete <a href="keyboardShortcuts.html" title="Bližnjice OmegaT na tipkovnici"><code>Ctrl+E</code></a> ali pa poiščete  <strong>Projekt -&gt; Lastnosti...</strong> v <a href="menu.html" title="Glavni meni">glavnem meniju</a>.</p>

<p>Dvogovor vsebuje:</p>

<ul>
   <li>Polja, v katerih s pomočjo spustnih polj izberete izvorni in ciljni jezik.</li>
   <li>Izbirno polje za segmentiranje</li>
   <li>Polje za nastavitev projektnih imenikov</li>
</ul>

<p>Vsa polja lahko spreminjate. Oznake za jezike lahko vtipkate ali pa izberete iz spustnih polj.  Imena imenikov, ki še ne obstajate, lahko vtipkate, in OmegaT jih bo odprl za vas.</p>

<a name="Modifying_Project_Properties_Half-Way"></a>
<h3>Kako spreminjati lastnosti projekta</h3>

<p>Med prevajanjem lahko lastnosti projekta vedno spremenite; pametno pa to ni.   Ko ste enkrat začeli s prevajanjem, je treba vse nastavitve imeti za dokončne, razen če niste odkrili kake večje napake.  </p>

<p>Konkretno: </p>

<ul>
   <li>Če spreminjate jezike, se lahko pripeti, da prevodnega spomina, ki ste ga doslej uspeli zgraditi, ne boste več mogli uporabljati, ker kombinacija jezikov ne bo več ustrezala.</li>

   <li>Če spremenite pravila za segmentacijo, se lahko že prevedeni segmenti ali združijo ali pa razpadejo, posledica pa bo, da padejo nazaj v stanje "neprevedeno", pa čeprav je stari prevod (ki več ne ustreza) še vedno na razpolago v prevodnem spominu. OmegaT lahko <a href="translationMemories.html#Upgrading_Translation_Memories" title=" Prevodni spomini"> obnovi stare prevodne spomine</a> , ki segmentacije po stavkih niso poznale, v obratni smeri pa to ni mogoče.</li>

   <li>Če ste spremenili projektne imenike, program datotek ne bo sam od sebe preselil, tako da se lahko znajdete v situaciji, ko ne boste ne vi ne OmegaT vedeli, kje je kaj.</li>
</ul>

<p>Glej poglavje <a href="preventingDataLoss.html" title="Kako preprečiti izgubo podatkov">Kako preprečiti izgubo podatkov</a> za nasvete, kako zavarovati svoje delo.</p>

<hr>
<p><a href="legalNotices.html" title="Pravni poduk">Pravni poduk</a></p>

</body>
</html>