<html>
<head>
   <meta http-equiv="content-type" content="text/html; charset=UTF-8">
   <title> Vodič za neposreden zagon -  Priročnik za uporabnika  OmegaT 1.6.2</title>
</head>
<body>

<h1>Vodič za neposreden zagon</h1>
<p>ali <strong>kako začnem uporabljati OmegaT v 5 minutah</strong>  </p>

<p><strong>Ta kratek priročnik za hitri začetek opisuje samo najbolj osnovne stvari.  V idealnem primeru bi moral vsak uporabnik prebrati navodila za uporabo in se z njihovo pomočjo seznaniti z vsem, kar nam OmegaT nudi. Za prikaz uporabniškega priročnika pritisnite "F1". Bližnjice na tem mestu opisujemo s konvencijo  "ctrl+tipka", uporabniki Mac računalnikov naj pod tem razumejo in uporabljajo "cmd+tipka". Tipka "cmd" je na tipkovnicah Apple označena z  "jabolkom" </strong></p>

<h2>Vsebina</h2>
   <ol><li>Na kratko, kako dela OmegaT </li>
   <li>Kako prevajati s pomočjo OmegaT</li>
   <li>Kako se lotiti besedila z oznakami </li></ol>

<hr>

<a name="Briefly.2C_how_OmegaT_works"></a>
<h2>1. Na kratko, kako dela OmegaT </h2>

<p>Zaslon OmegaT  sestavljajo tri ločena okna. Vsakega od njih lahko z miško večate in manjšate. Na levi strani je urejevalnik, v katerega tipkate svoj prevod. Desno zgoraj je  prikazovalnik zadetkov, kjer se bodo kazali zadetki iz prevodnega spomina.  Pod njim se nahaja Prikazovalnik slovarjev,  kjer se bodo prikazovali zadetki iz slovarjev..</p>

<p>V urejevalniku prikazuje OmegaT izvorno besedilo 'segmentirano' v stavke (ali odstavke -  glej priročnik pod tipko "<strong>F1</strong>").  Segmente prevajate po vrsti drugega za drugim Medtem ko prehajate od segmenta do segmenta, se vaši prevodi shranjujejo v prevodni spomin. Ko so enkrat vsi segmenti prevedi (ali pa prej, če tako zahtevate), bo OmegaT s pomočjo prevodnega spomina ustvaril v podimeniku "Target" dokumente v ciljnem jeziku.</p>

<p>OmegaT vaše prevajalsko delo organizira v tako imenovane prevajalne projekte.  Za vsakega od njih OmegaT ustvari komplet imenikov. V njih shranjujete izvorne dokumente,k i jih je treba prevesti, slovarje in pa prevodne spomine, ki jih boste morebiti potrebovali. OmegaT tudi ustvari imenik “Target”, ki bo vseboval ob koncu posla prevedene dokumente.</p>

<hr>
<a name="How_to_translate_using_OmegaT"></a>
<h2>2. Kako prevajati s pomočjo OmegaT</h2>

<a name="Create_and_open_a_new_project"></a>
<h3>a. Kako ustvariti in odpreti nov projekt</h3>

<p> V meniju izberite <strong>Projekt -&gt; Nov..</strong> .</p>

<p> Zakrmarite do imenika, v katerega bi želeli shraniti projektne datoteke, in vnesite ime za prevajalni projekt. Glavni imenik projekta bo nosil to ime; vse datoteke,ki temu projektu pripadajo, se bodo nahajale v podimenikih tega glavnega projektnega imenika.</p>

<p>OmegaT vas bo z dvogovorom spodaj pozval, da potrdite ali pa spremenite  projektne mape, ki jih bo ustvaril.</p>

<center><img src="images/NewProject.png" alt="Okno za projektne nastavitve" ></center>

<p>Lahko enostavno potrdite mesto podimenikov, morate se le prepričati, da sta kodi za izvorni in ciljni jezik pravilni. Izberite iz spustnega seznama kodo za jezik (2 črki) ali kodo za jezik in deželo (2 + 2 črki) , ali pa ju vtipkajte ročno (držite se vzorca z 2 črkama). Zapomnite si, kje se nahaja podimenik Target  (za vaše prevedene datoteke). </p>

<p>V kolikor želite, da OmegaT namesto po  "odstavkavkih" segmentira po stavkih, ni slabo, če preverite segmentacijska pravila.</p>

<p>-Ko kliknete na V redu in s tem potrdite nastavitev projekta, vas bo OmegaT pozval, da izberete izvorne dokumente za uvoz. Uvažate lahko posamezne datoteke, lahko tudi uvažate cela drevesa (vključno z datotekami, ki se nahajajo v podimenikih). Če ste slučajno uvozili napačne dokumente, ali pa preveč dokumentov, jih lahko enostavno odstranite iz podimenika z izvornimi datotekami v vašem projektu OmegaT (na primer s pomočjo sistemskega upravitelja za datoteke).</p>

<p>Seznam datotek, ki se jih bo prevajalo, lahko preverite v oknu <strong>Projektne datoteke</strong>  (Meni <strong>Projekt → Projektne datoteke...</strong>, v kolikor se ne prikaže sam od sebe). Če ste primorani spremeniti vsebino imenika Source, ne pozabite pred nadaljnjim delom ponovno naložiti projekta (Meni <strong>Projekt → Ponovno naloži</strong>). OmegaT sam od sebe začne s prvo datoteko v seznamu.</p>

<p>Pomnite, OmegaT lahko prevaja samo datoteke, ki imajo spodaj navedene formate. Vse druge datoteke se bo prezrlo. <ul>
<li>Format Open Document (ODF ISO/IEC 26300)</li>
<li>OpenOffice.org </li>
<li>XHTML, HTML </li>
<li>HTML Help Compiler (HCC)</li>
<li>DocBook </li>
<li>navadno besedilo </li>
<li>bundle.properties Java </li>
<li>enojezični .po</li>
<li>INI datoteke (Ključ=vrednost kot besedilo)</li>
</ul>
</p>

<a name="Translate_the_segments_one_by_one"></a>
<h3>b. Segmente prevajamo enega za drugim</h3>

<p>Ko ste enkrat definirali projekt in datoteke, ki jih je treba prevesti, bo OmegaT odprl prvo datoteko v seznamu. Prvi segment je označen zeleno; pod njim, v "ciljnem polju" je kopija izvornega besedila (V tem trenutku so vsa besedila, ki se nahajajo izven ciljnega polja zavarovana in jih ne morete spreminjati ) Med oznaki &lt;segment 0001&gt; in &lt;end segment&gt; morate čez izvorno besedilo vtipkati svoj prevod.</p>

<p> Pritisnite na "<strong>ENTER</strong>", da skočite na naslednji segment.</p>

<p> Opomba<br> - Da skočite na katerikoli drug del besedila, bodisi zgoraj bodisi spodaj, dvokliknite na stavek ali odstavek, ki ga želite odpreti. <br> - V kolikor raje začnete prevajati s praznim poljem za prevod, lsi lahko to nastavite s pomočjo  <strong>Možnosti → Vedenje pri prevajanju...</strong>.</p>

<p>Ko pritisnete na "<strong>ENTER</strong>", se pripeti par stvari, ki jih ni videti : <br> OmegaT doda oba dela segmenta (izvorni del in njegov prevod) v prevodni spomin, poleg tega pa sam od sebe prevede še ostale identične segmente, ki jih je najti v ostalih datotekah projekta Poleg tega preišče prevodni spomin in slovar, da bi zbral predloge za naslednji še ne pr4evedni segment.</p>

<a name="Use_TM_and_glossary_matches"></a>
<h3>c. Kako uporabljati prevodni spomin in  zadetke v slovarjih</h3>

<a name="TM_matches"></a>
<h4>1. Zadetki v prevodnem spominu</h4>

<p> Če OmegaT v prevodnem spominu za naslednji segment naleti na mehka skladanja (30% ali več - glej priročnik) , jih bo navedel v prikazovalniku zadetkov . Prvi zadetek izbere prikazovalnik zadetkov sam od sebe.</p>
<p>Skladanja lahko v ciljno polje vnesete iz prikazovalnika s pomočjo bližnjic:<br>
<ul>
   <li>Pritisnite <code>Ctrl+I</code>, če želite zadetek vstavite na mestu, kjer se trenutno nahaja kazalka, ali pa ...</li>
   <li>pritisnite <code>Ctrl+R</code>  in prepišite z zadetkom ciljno besedilo v celoti..</li>
</ul>
</p>

<p>V kolikor je na razpolago več zadetkov, pa bi želeli kaj drugega kot predizbrani zadetek:<br>
<ul>
	<li>Izberite v prikazovalniku zadetek, ki ga želite: s <code>Ctrl+2</code> drugi, s <code>Ctrl+3</code> tretji prikazani zadetek, itd.</li>
	<li>Uporabite potem bližnjici <code>Ctrl+I</code> ali <code>Ctrl+R</code>, kot je opisano zgoraj.</li>
</ul>
</p>

<p>(OmegaT lahko tudi naročite, naj vsak zadetek, ki je nad nastavljenim odstotkom skladanja, sam od sebe vstavi v ciljno polje, ko odpre nov segment. To možnost imate na razpolago v  <strong>Možnosti → Vedenju ob urejanju..</strong>)</p>

<a name="Glossary_matches"></a>
<h4>2. Zadetki v slovarjih</h4>

<p>Če OmegaT v slovarjih najde 100% zadetke, jih bo za priročno uporabo navedel v prikazovalniku za slovarje. Bližnjic za njih uporabo ni.</p>

<a name="Create_the_translated_documents"></a>
<h3>d. Kako ustvariti prevedene dokumente</h3>

<p>Ko ste prevedli vse segmente (ali tudi preje, če tako želite),  bo OmegaT s pomočjo prevodov, ki jih je shranil v prevodni spomin, obnovil vse izhodne dokumente.</p>

<p>Da ustvarite ciljne dokumente, izberite v glavnem meniju <strong>Projekt -&gt; Ustvari prevedene dokumente</strong>.</p>

<p>OmegaT bo sestavil prevode vseh prevedljivih datotek v projektni mapi Source, ne glede na to, ali so ali niso v  celoti prevedene. Delne ali kompletne prevode bo shranil v projektno mapo Target.</p>

<p>Prevajanje zaključite s pregledom ciljnih datotek v ustrezni aplikaciji  (brskalniku, urejevalniku besedil...) , da se prepričate, da je vsebina in oblikovanje prevoda v redu.. Če je treba, se potem lahko vrnete nazaj v OmegaT in opravite potrebne spremembe; ne pozabite potem znova ustvariti izhodnih datotek.</p>

<hr>
<a name="Dealing_with_tagged_text"></a>
<h2>3. Kako se lotiti besedila z oznakami </h2>

<p>OmegaT pazi na to, da se formatiranje izvornih dokumentov (krepka ali ležeča pisava itd.) med prevajanjem ne zgubi, in v ta namen ukaze za formatiranje spreminja v oznake . Oznake OmegaT vsebujejo eno ali dve črki z eno ali več ciframi, včasih tudi znak  "/"  (na primer: &lt;f0&gt;, &lt;br10/&gt;, &lt;/s2&gt; itd.).</p>

<p>Bodite previdni pri obravnavanju teh oznak in pazite, da jih boste pravilno presadili v ciljno besedilo.  (Oglejte si v priročniku OmegaT poglavje o naprednem urejanju oznak ).</p>

<a name="An_example..."></a>
<h3>a. Primer...</h3>

<p>V teh primerih so oznake označene z <font color="#ff0000">rdečo</font>  barvo, da jih je laže prepoznati;  OmegaT jih ne bo posebej poudarjal.</p>

<p>
<strong>Tukaj je primer za segmentiranje v HTML:</strong>
</p>

<p>
<code><font color="#ff0000">&lt;p&gt;</font>A different display font can be 
selected via the <font color="#ff0000">&lt;b&gt;</font>Display 
Font<font color="#ff0000">&lt;/b&gt;</font> dialog.  Open it via the 

<font color="#ff0000">&lt;i&gt;</font>Settings<font color="#ff0000">&lt;/i&gt;</font> 
&amp;gt; <font color="#ff0000">&lt;i&gt;</font>Display 
Font...<font color="#ff0000">&lt;/i&gt;</font> menu item.  The font type and 
size can be changed from the dialog.<font color="#ff0000">&lt;/p&gt;</font></code>
</p>

<p>
<strong>OmegaT jih bo (tu označeno z rdečim) prikazal takole:</strong>
</p>

<p>
<code>A different display font can be selected via the 
<font color="#ff0000">&lt;b0&gt;</font>Display 
Font<font color="#ff0000">&lt;/b0&gt;</font> dialog.  Open it via the 

<font color="#ff0000">&lt;i1&gt;</font>Settings<font color="#ff0000">&lt;/i1&gt;</font> 
&gt; <font color="#ff0000">&lt;i2&gt;</font>Display 
Font...<font color="#ff0000">&lt;/i2&gt;</font> menu item.  The font type and 
size can be changed from the dialog.</code>
</p>

<p>
<strong>Takole pa boste besedilo prevedli v slovenščino:</strong>
</p>

<p>
<code>Pisavo za prikaz lahko izberete z dvogovorom za  <font color="#ff0000">&lt;b0&gt;</font>Pisavo za prikaz<font color="#ff0000">&lt;/b0&gt;</font>. Odprite v ta namen točko v meniju  <font color="#ff0000">&lt;i1&gt;</font>Nastavitve<font color="#ff0000">&lt;/i1&gt;</font> &gt; <font color="#ff0000">&lt;i2&gt;</font>Pisava za prikaz...<font color="#ff0000">&lt;/i2&gt;</font> . V dvogovoru lahko spremenite vrsto in velikost pisave.</code>
</p>

<p>
<strong>Potem ko OmegaT ustvari ciljno besedilo, bo HTML videti takole:</strong>
</p>

<p>
<code><font color="#ff0000">&lt;p&gt;</font>Pisavo za prikaz lahko izberete z dvogovorom za  <font color="#ff0000">&lt;b&gt;</font>Pisavo za prikaz<font color="#ff0000">&lt;/b&gt;</font>. Odprite v ta namen točko v meniju  <font color="#ff0000">&lt;i&gt;</font>Nastavitve<font color="#ff0000">&lt;/i&gt;</font> &gt; <font color="#ff0000">&lt;i&gt;</font>Pisava za prikaz<font color="#ff0000">&lt;/i&gt;</font>. V dvogovoru lahko spremenite vrsto in velikost pisave.<font color="#ff0000">&lt;/p&gt;</font></code>
</p>

<a name="Tag_verification"></a>
<h3>b. Preverjanje oznak</h3>

<p>OmegaT napačnih oznak v ciljnem dokumentu ne zazna sam od sebe. Preden prevod predate svoji stranki, morate preveriti, da je besedilo, kar se oznak tiče, brez napak.</p>

<p>Uporabite v ta namen točko v meniju točko <strong>Orodja → Preveri oznake</strong>. Prikazal se bo seznam segmentov, kjer prihaja do neskladja med oznakami v izbirnem besedilu in v prevodu. Kliknite na številko segmenta. </p>

<p>Urednik  bo skočil na vprašljivi segment, tako da lahko oznake preverite in po potrebi popravite.</p>

<p>V nekaterih primerah lahko napake v oznakah preprečijo, da bi prevod sploh lahko odprli. Preverite zato naprej oznake, preden začnete z ustvarjanjem ciljnih datotek.</p>

<p>In ne nazadnje,  dokument in njegovo obliko preverite še enkrat v urejevalniku ali pa v pregledovalniku, s katerim je povezan.  </p>
<hr>
</body>
</html>