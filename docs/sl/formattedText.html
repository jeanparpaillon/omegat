<html>
<head>
   <meta http-equiv="content-type" content="text/html; charset=UTF-8">
   <title>Kako delati s formatiranim  besedilom - Priročnik za uporabnika OmegaT 1.6.2</title>
</head>
<body>

<h1>Kako delati s formatiranim  besedilom</h1>

<h2>Vsebina</h2>

<ul type="none">
   <li>1. <a href="#Formatted_Text_in_OmegaT">Formatirano besedilo v OmegaT</a>

      <ul type="none">
         <li>1.1. <a href="#Tag_naming">Kako se poimenuje oznake</a></li>
         <li>1.2. <a href="#Tag_numbering">Kako se številči oznake</a></li>
         <li>1.3. <a href="#Pairs_and_singletons"> Pari in samci</a></li>
         <li>1.4. <a href="#Tags_and_sentence_segmenting"> Oznake in segmentiranje stavkov</a></li>

         <li>1.5. <a href="#Tag_operations"> Operacije z oznakami</a>

            <ul type="none">
               <li>1.5.1. <a href="#Tag_group_duplication">Podvojevanje skupin oznak</a></li>
               <li>1.5.2. <a href="#Tag_group_deletion">Brisanje skupin oznak</a></li>
               <li>1.5.3. <a href="#Tag_group_order_modification">Spreminjanje vrstnega reda skupin oznak</a></li>
               <li>1.5.4. <a href="#Tag_group_nesting">Gnezdenje skupin oznak</a></li>
            </ul>
         </li>

         <li>1.6. <a href="#Tag_group_overlapping">Prekrivanje skupin oznak</a></li>
         <li>1.7. <a href="#Tag_group_validation">Preverjanje skupin oznak</a></li>
         <li>1.8. <a href="#Hints_for_tags_management">Nasveti za ravnanje z oznakami</a></li>
         <li>1.9. <a href="#Important">Važno</a></li>
      </ul>
   </li>
</ul>

<a name="Formatted_Text_in_OmegaT"></a>
<h2>Formatirano besedilo v OmegaT</h2>

<p>Podatki o formatiranju, ki se nahajajo v izvorni datoteki, so običajno potrebni v datoteki s prevodom. OmegaT prikazuje sprotno informacijo o  formatiranju (za sedaj za datoteke vrste  DocBook, HTML, XHTML, Open Document, in OpenOffice.org) v obliki oznak. Kadar se pri iskanju zadetkov primerja segmente, se oznak običajno v primerjanje ne vključuje. Oznake, ki  ste jih prenesli v prevedeni segment, se bodo nahajale tudi v prevedenem dokumentu.</p>

<a name="Tag_naming"></a>
<h3>Kako se poimenuje oznake</h3>

<p>Oznake sestavljajo eden do trije znaki in številka. Na osnovi enolične številke je mogoče zbrati v skupino tiste oznake, ki spadajo skupaj, in pa razlikovati med oznakami, ki imajo sicer isto kratico, pa se kljub temu med seboj razlikujejo.</p>

<p>Znaki včasih nakazujejo vrsto formatiranja, ki ga oznaka opravlja (npr.  krepko, poševno, itd.)</p>

<a name="Tag_numbering"></a>
<h3>Kako se številči oznake</h3>

<p>Oznake se številči v rastočem vrstnem redu za <strong>skupine oznak</strong>.</p>

<p>Pod izrazom "skupine oznak" je razumeti bodisi eno samo oznako  (kot recimo <code>&lt;br1&gt;</code>), ki stoji sama zase, ali pa 2 oznaki, ki tvorita par  (kot recimo  <code>&lt;f3&gt;</code> in <code>&lt;/f3&gt;</code>).</p>

<p>Znotraj segmenta dobi prva skupina (par ali samec) številko <strong>0</strong>, druga številko  <strong>1</strong> itd.</p>

<p>Prvi primer spodaj ima 3 skupine oznak  (par, samca, in spet en par), drugi primer pa ima eno skupino (par).</p>

<a name="Pairs_and_singletons"></a>
<h3>Pari in samci</h3>

<p>Oznake se vedno pojavljajo ali v parih ali pa kot samci.</p>

<p>
<strong>Posamezne oznake</strong> se nanašajo na oblikovalno informacijo, ki ne vpliva na okolišnje besedilo  (primer za to bi bil dodaten presledek ali pa nova vrstica).</p>

<pre>   <strong>&lt;segment 2132&gt;</strong>&lt;b0&gt;&lt;Ctr+N&gt;&lt;/b0&gt;, &lt;br1&gt;&lt;b2&gt;&lt;Enter&gt;&lt;/b2&gt;<strong>&lt;end segment&gt;</strong></pre>

<p>
<code><strong>&lt;br1&gt;</strong></code> je oznaka samec in na besedilo pred sabo in za sabo nima vpliva.</p>

<p>
<strong>Pari oznak</strong> običajno predstavljajo oblikovalno informacijo, ki se tiče besedila med začetno in končno oznako v paru.  Karkoli se že s parom dogaja, oznaka, ki ga odpira, se mora vedno pojaviti pred oznako, ki par zapre.</p>

<pre>   <strong>&lt;segment 3167&gt;</strong>Datoteka log(&lt;f1&gt;log.txt&lt;/f1&gt;), s katero. se zasleduje operacije in napake<strong>&lt;end segment&gt;</strong></pre>

<p>
<code><strong>&lt;f1&gt;</strong></code> in <code><strong>&lt;/f1&gt;</strong></code> sta par, ki vpliva na  <code><strong>log.txt</strong></code>.</p>

<a name="Tags_and_sentence_segmenting"></a>
<h3>Oznake in segmentiranje stavkov</h3>

<p>OmegaT ustvari oznake, preden začne s segmentiranjem besedila.  Z ozirom na pravila za segmentiranje bo mogoče nastal vtis, da oznake pravil za parjenje in številčenje, kot smo jih navedli zgoraj, ne spoštujejo.</p>

<pre>   <strong>&lt;segment 1554&gt;</strong> &lt;c0&gt;Before: \. After: \s&lt;/c0&gt;<br> &lt;b2&gt;Note:&lt;/b2&gt;<br>
"\." means the character "."&lt;br3&gt; "\s" means any white space character <strong>&lt;end segment&gt;</strong></pre>

<p>Videti je vse v redu. Če pa sedaj razdelimo segment po pravilih (kot jih pozna OmegaT sam po sebi), bomo prišli do naslednjega rezultata:</p>

<pre>   <strong>&lt;segment 1990&gt;</strong> &lt;c0&gt;Pred: \. <strong>&lt;end segment&gt;</strong>

   <strong>&lt;segment 1991&gt;</strong> Po: \s&lt;/c0&gt;&lt;br1&gt; <strong>&lt;end segment&gt;</strong>

   <strong>&lt;segment 1992&gt;</strong> &lt;b2&gt;Opomba:&lt;/b2&gt; "\." pomeni znak "."&lt;br3&gt;<strong>&lt;end segment&gt;</strong>

    <strong>&lt;segment 1993&gt;</strong> "\s" predstavlja znak za beli presledek <strong>&lt;end segment&gt;</strong></pre>

<p>(Uporabljena so naslednja pravila za segmentiranje: <i>segment za piko, ki ji sledi presledek</i> in <i>segment za oznako za prelom vrstice</i>.)</p>

<p>V tem primeru se vidi, da oznake vsaka zase pravil za parjenje in številčenje ne spoštujejo:  <code>&lt;co&gt;</code> in <code>&lt;/co&gt;</code> bi morala biti par znotraj enega in istega segmenta, vendar ju pravila za segmentiranje ločijo.</p>

<p>V nekaterih primerih ima to lahko za posledico probleme, recimo kadar je oznake zaradi slovničnih pravil v ciljnem besedilu postaviti na drugo mesto.(glej <a href="#Tag_operations" title="Kako delati s formatiranim  besedilom">Operacije z oznakami</a> spodaj.</p>

<a name="Tag_operations"></a>
<h3>Operacije z oznakami</h3>

<p>Pri delu z oznakami je treba biti pazljiv. Če jih nehote spremenite, se lahko zgodi, da je izhodni dokument napačno oblikovan. V najslabšem primeru se lahko pripeti, da datoteke ne bo mogoče več odpreti, posebno rado se to pripeti z datotekami OpenOffice.org.</p>

<a name="Tag_group_duplication"></a>
<h4>Podvojevanje skupin oznak</h4>

<p>Da oznake podvojite, jih enostavno prekopirajte na mesto, kjer jih potrebujete. Ne pozabite pri tem na to, da mora začetna oznaka nastopiti pred oznako, ki par zapira.</p>

<p>Formatiranje, ki ga opravlja podvojena skupina, se bo tikalo odseka, kamor ste skupino prekopirali. </p>

<p>Primer...</p>

<pre>   <strong>&lt;segment 0001&gt;</strong>&lt;f0&gt;To formatiranje&lt;/f0&gt; bomo podvojili tukaj.<strong>&lt;end segment&gt;</strong></pre>

<p>Po podvojitvi:</p>

<pre>   <strong>&lt;segment 0001&gt;</strong>&lt;f0&gt;To formatiranje&lt;/f0&gt; bomo podvojili &lt;f0&gt;tukaj&lt;/f0&gt;.<strong>&lt;end segment&gt;</strong></pre>

<a name="Tag_group_deletion"></a>
<h4>Brisanje skupin oznak</h4>

<p>Skupino oznak odstranite iz segmenta enostavno tako, da jo zbrišete.  Pazite pri tem na to, da zbrišete tako začetno, kot tudi končno oznako, tako da so vsi znaki za formatiranje pravilno odstranjeni, v nasprotnem primeru je lahko prevedena datoteka pokvarjena do take mere, da je ne boste mogli odpreti.</p>

<p>S tem da zbrišete skupino oznak, odstranite dotično fdormatiranje  iz datoteke s prevodom. </p>

<p>Primer...</p>

<pre>   <strong>&lt;segment 0001&gt;</strong>&lt;f0&gt;To formatiranje&lt;/f0&gt; bomo zbrisali.<strong>&lt;end segment&gt;</strong></pre>

<p>Po brisanju:</p>

<pre>   <strong>&lt;segment 0001&gt;</strong>To formatiranje smo zbrisali<strong>&lt;end segment&gt;</strong></pre>

<a name="Tag_group_order_modification"></a>
<h4> Spreminjanje vrstnega reda skupin oznak</h4>

<p>Če morate zaradi drugačne stavčne strukture v ciljnem jeziku spremeniti vrstni red oznak, prestavite skupino oznak enostavno na želeno mesto v prevodu.</p>

<p>Formatiranje se bo tikalo dela, za katerega je namenjeno.</p>

<p>Primer...</p>

<pre>   <strong>&lt;segment 0001&gt;</strong>&lt;f0&gt;Formatiranje tu&lt;/f0&gt; in &lt;f1&gt;formatiranje tu&lt;/f1&gt; bomo malo prestavili.<strong>&lt;end segment&gt;</strong></pre>

<p>Po spremembi vrstnega reda:</p>

<pre>   <strong>&lt;segment 0001&gt;</strong>&lt;f1&gt;To formatiranje&lt;/f1&gt; in &lt;f0&gt;to formatiranje&lt;/f0&gt; smo zamenjali.<strong>&lt;end segment&gt;</strong></pre>

<a name="Tag_group_nesting"></a>
<h4>Gnezdenje skupin oznak</h4>

<p>Če spremenite vrstni red skupin z oznakami, se lahko pripeti, da se ena skupina ugnezdi v drugo. Dokler se ugnezdena skupina v celoti nahaja v prvotni skupini, je vse v redu. Posebno morate paziti, da pri prenašanju notranje skupine oznak kaj ne pozabite na njihovem prvotnem mestu; v nasprotnem primeru se vam lahko pripeti, da bo izhodna datoteka okvarjena in da je ne boste mogli odpreti.</p>

<p>Vgnezdeni del besedila bo formatiran v skladu z obema skupinama.</p>

<p>Primer...</p>

<pre>   <strong>&lt;segment 0001&gt;</strong>&lt;f0&gt;Formatiranje&lt;/f0&gt; &lt;f1&gt;tu&lt;/f1&gt; bo ugnezdeno.<strong>&lt;end segment&gt;</strong></pre>

<p>Po gnezdenju:</p>

<pre>   <strong>&lt;segment 0001&gt;</strong>&lt;f0&gt;Format &lt;f1&gt;tu&lt;/f1&gt;&lt;/f0&gt; je ugnezden v prvi format<strong>&lt;end segment&gt;</strong></pre>

<a name="Tag_group_overlapping"></a>
<h3>Prekrivanje skupin oznak</h3>

<p>Prekrivanje je posledica napak pri obravnavanju parov oznak in ima zagotovo za posledico pokvarjen format besedila, včasih do talke mere, da datoteke ni mogoče odpreti .</p>

<p>Primer...</p>

<pre>   <strong>&lt;segment 0001&gt;</strong>&lt;f0&gt;Formatiranje&lt;/f0&gt; &lt;f1&gt;tukaj&lt;/f1&gt; bomo malo pokvarili.<strong>&lt;end segment&gt;</strong></pre>

<p>Po napaki:</p>

<pre>   <strong>&lt;segment 0001&gt;</strong>&lt;f0&gt;Formatiranje &lt;f1&gt;tukaj&lt;/f0&gt; &lt;/f1&gt;je precej pokvarjeno<strong>&lt;end segment&gt;</strong></pre>

<a name="Tag_group_validation"></a>
<h3>Preverjanje skupin oznak</h3>

<p>Funkcija (<a href="userInterface.html#Tag_Validation" title="Uporabniški vmesnik">preverjanje oznak</a>) odkrije spremenjene oznake (najsi bo namenoma, ali pa nehote), in prikaže prizadete segmente. Funkcija vam bo med uporabo odprla drugega za drugim vse segmente, v katerih odkrije nesoglasje, kar se oznak tiče.</p>

<p>Biti zna koristna pri iskanju napak, ki tičejo oznak v prevedenih besedilih. To je dostikrat problem z datotekami OpenDocument in OpenOffice.org , ki se jih zaradi problemov z oznakami, do katerih je prišlo med prevajanjem, ne da več odpreti. Če oznake popravite in poustvarite izhodni dokument, bo v večini primerov problem rešilo.</p>

<a name="Hints_for_tags_management"></a>
<h3>Nasveti za ravnanje z oznakami</h3>

<p>Oznake običajno predstavljajo kak ukaz za oblikovanje originalnega besedila.  Če se le da,  <strong>poenostavite formatiranje izvornega besedila</strong>, tako bo kasneje veliko manj dela z oznakami.   Poizkusite če se le da združiti uporabljene pisave, njih velikosti, barve itd, ker tako prevajanje poenostavite in tudi zmanjšate število možnih napak v oznakah.</p>

<p>Oglejte si točko <a href="#Tag_operations" title="Kako delati s formatiranim  besedilom">Operacije z oznakami</a> , da vidite, kaj lahko storite z oznakami.</p>

<p>Pomnite, da si lahko  v primeru, da vas oznake zelo motijo in da formatiranje za delo, ki ga imate pred seboj, ni tako pomembno, prevajanje v veliki meri olajšate tako, da iz izvornega besedila odstranite čim več ukazov za formatiranje.</p>

<p>Če v OmegaT oznake morate videti, vendar vam večine formatiranja v izhodnem dokumentu ni treba, lahko v prevedenih segmentih oznake mirno izpuščate. V tem primeru <strong>pazite predvsem na pare oznak</strong>, ker lahko s tem, da pozabite zbrisati eno od obeh polovi, pokvarite formatiranje svojega dokumenta do take mere, da prevedenega besedila v OpenOffice.org dokumentu ne morete več odpreti. </p>

<p>Ker besedilo že samo od sebe vključuje oznake, je mogoče prilagoditi <a href="./segmentation.html" title="Segmetiranje izvora">pravila za segmentacijo</a> tako, da tvorijo segmente z manj oznak. Gre za napredno možnost programa, ki ni mišljena za začetnike. </p>

<a name="Important"></a>
<h3>Važno</h3>

<p>OmergaT napak v formatiranju ni zmožna razpoznati v celoti avtomatično, tako da vas program ne bo opozoril, če ste narediti napako, ali pa če ste za boljši vtis v ciljnem jeziku formatiranje spremenili. Včasih pa bo vaša prevedena datoteka videti polomljena, pri OpenDocument / OpenOffice.org do take mere, da je ne boste mogli več odpreti.</p>

<hr>
<p><a href="legalNotices.html" title="Pravni poduk">Pravni poduk</a></p>

</body>
</html>