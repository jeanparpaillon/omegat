<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Kako delati s navadnim  besedilom - Priročnik za uporabnika OmegaT 1.7.3</title>
</head>

<body>
	<h1>Kako delati s navadnim  besedilom</h1>

	<ul>
		<li><a href="#Plain_Text_in_OmegaT">Privzeto kodiranje</a></li>
		<li><a href="#Garbled_displays_3F">Zaslon je videti zmešan?</a></li>
		<li><a href="#Character_sets_and_encodings">Nabori znakov in kodiranje</a></li>
		<li><a href="#The_OmegaT_solution">Rešitev v  OmegaT</a></li>
	</ul>

<hr>

	<a name="Plain_Text_in_OmegaT" id="Plain_Text_in_OmegaT"></a>
	<h1>Privzeto kodiranje</h1>

	<p>Datoteke z navadnim besedilom  - v večini primerov pripono <code>.txt</code> -  vsebujejo izključno samo informacijo v obliki besedila. Za datoteke z navadnim besedilom ni jasnega in enoličnega dogovora, kako računalniku sporočiti jezik, v katerem je besedilo sestavljeno.  Zelo poenostavljeno lahko rečemo, da računalnik za te datoteke privzame, da je njih vsebina napisana v jeziku, ki ga on sam, računalnik, uporablja. </p>

<hr>

	<a name="Garbled_displays_3F" id="Garbled_displays_3F"></a>
	<h1>Zaslon je videti zmešan?</h1>

	<p>Ruski uporabnik računalnika bo zelo verjetno delal z računalnikom, ki ravno tako dela v ruščini. V večini primerov bo zato računalnik po pravici lahko privzel, da bodo datoteke vsebovale samo znake ruske cirilice.</p>

	<p>Če pa se kot ruski prevajalec ukvarjate s prevajanjem iz japonščine, bo računalnik tudi zanje, v kolikor imajo format  za  <strong>običajna besedila</strong>, privzel, da gre za besedila v ruščini. V datoteki namreč ni podatkov, na osnovi katerih bi lahko računalnik sklepal na uporabljeni jezik.</p>

	<p>Vsebina v japonščini bi lahko bila: </p>

	<p>OmegaTとは、コンピュータを利用した翻訳ツールです。</p>

	<p>Vendar jo bo vaš urejevalnik prikazal takole: </p>
	<p>OmegaTВ∆ВЌБAГRГУГsГЕБ[Г^ВрЧШЧpВµВљЦ|ЦуГcБ[ГЛВ≅ВЈБB</p>

	<p>Pričakuje pač, da gre za besedilo v ruščini.  Vendar zgornji stavek vsekakor ni v ruščini.  Gre za japonske znake, ki se jih napačno interpretira kot znake cirilice.</p>
	
	<p>Tudi z  OmegaT ni nič drugače. OmegaT sklepa, da datoteke tipa  <strong>običajno besedilo</strong> vsebujejo tekste, ki se jih prikazuje z privzeto nastavitvijo računalnika. Če računalnik govori francosko in datoteke vsebujejo angleško besedilo,  ni težav, ravno tako tudi ne, če gre za slovenski računalnik  in na primer češčino.</p>

<hr>

	<a name="Character_sets_and_encodings" id="Character_sets_and_encodings"></a>
	<h1>Nabori znakov in kodiranje</h1>

	<p>Kako da to gre za angleščino in francoščino, za ruščino in za japonščino pa ne? Vzrok je skupni <strong>nabor znakov</strong> za francoski in angleški jezik. Namreč <strong>Latin-1</strong>, ali ena od njegovih variant - recimo Latin-2 za slovenščino in češčino. Do nedavna ruščina in japonščina nista imela skupnega nabora znakov. Večina ruskih naborov znakov zato ne pozna japonskih znakov in obratno. Posledice ste imeli priložnost videti zgoraj. </p>

	<p>Japonska stranka dela na japonskem računalniku in piše besedila v japonščini.  Kateri nabor znakov bo pri tem uporabljen, je odvisno od operacijskega sistema in drugih nastavitev, vendar je zelo neverjetno da bi izbrani (japonski) nabor znakov ruski računalnik lahko pravilno interpretiral.</p>

	<p>Kako pa se tekstualna informacija na osnovi zahtevanega nabora znakov fizično posreduje  (to je, kako se <strong>zapisuje</strong> v datoteko, da jo računalnik lahko prebere in interpretira) , je odvisno od <strong>kodiranja</strong>. Ko računalnik datoteko bere, "dekodira" v skladu z kodiranjem informacijo v njej in jo potem v skladu z naborom znakov prikazuje. Poenostavljeno lahko rečemo, da določeno kodiranje odgovarja določenemu naboru znakov.</p>

<hr>

	<a name="The_OmegaT_solution" id="The_OmegaT_solution"></a>
	<h1>Rešitev v  OmegaT</h1>

	<p>V bistvu so na razpolago tri možnosti, da se v OmegaT ta problem reši.  Vse tri metode uporabljajo <a href="fileFilters.html">datotečne filtre</a> v meniju .<strong>Možnosti</strong></p>
	
	<ol>
		<li>Navedite kodiranje za svoje datoteke  <strong>z običajnim besedilom</strong>  - to je datoteke s pripono <code>.txt</code> <br> V odseku <strong>besedilne datoteke</strong> dvogovora <a href="fileFilters.html">datotečni filtri</a> spremenite <strong>Kodiranje izvornih datotek</strong> z <strong>&lt;avto&gt;</strong>  na kodiranje vaših datotek vrste <code>.txt</code>.</li><li>Spremenite pripone svojih datotek za enostavna besedila  - na primer iz <code>.txt</code> v <code>.jp</code> za navadna besedila v japonščini.<br> V odseku <strong>besedilne datoteke</strong> dvogovora <a href="fileFilters.html">datotečni filtri</a>  dodajte <code>*.jp</code> v <strong>Vzorec za imena datotek </strong> in potem za izvorne in ciljne datoteke s to pripono izberite ustrezno kodiranje.</li>

		<li>Odprite svojo izvorno datoteko v urejevalniku, ki pravilno razume njeno kodo in datoteko shranite s kodiranjem "UTF-8". <br> Spremenite ji ime iz <code>karkoli.txt</code> v <code>karkoli.utf8</code>.<br> OmegaT bo datoteko odslej razumel kot datoteko vrste UTF-8.</li>
    </ol>
	<p>Trenutno podpira OmegaT naslednje vrste besedilnih datotek</p>

	<ul>
		<li>Datoteke vrste <code>.txt</code> OmegaT sam od sebe (<strong>avto</strong>) razume kot kodirane na privzeti način računalnika.</li>
		<li>Za datoteke s pripono <code>.txt1</code> privzame OmegaT, da so kodirane v skladu z  ISO-8859-1 (koda, ki pokriva večino jezikov  <strong>zahodne Evrope</strong>).</li>
		<li>Datoteke s pripono <code>.txt2</code>  razume OmegaT kot kodirane v ISO-8859-2 (v kodi, ki pokriva večino jezikov  <strong>srednje in vzhodne Evrope</strong>, med drugim tudi slovenščino).</li>
		<li>Za datoteke s pripono <code>.utf8</code>  privzame OmegaT kodo UTF-8 (to je koda, ki vključuje skoraj <strong>vse</strong> jezike sveta, na primer hkrati angleščino, slovenščino, ruščino in japonščino).</li>
	</ul>

	<p>Nastavitev lahko preverite tudi sami, če izberete  <strong>Filtri za datoteke</strong> v meniju <strong>Možnosti</strong>.</p>

	<p>Gre samo za pripomoček, s katerim vam OmegaT olajša delo z nekaterimi datekami z navadnim besedilom.</p>
	
	<p>Če imate na primer pred sabo datoteko v češčini (zewlo verjetno zapisano v kodi  <strong>ISO-8859-2</strong>) , vam ni treba drugega kot spremeniti pripono iz <code>.txt</code> v <code>.txt2</code> in OMegaT bo vsebino datoteke predstavil pravilno</p>

	<hr>

	<p><a href="legalNotices.html">Pravni poduk</a></p>
</body>
</html>
